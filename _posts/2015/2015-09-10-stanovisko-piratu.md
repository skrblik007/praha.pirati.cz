---
title:	Odvolání Stropnického nepodpoříme, odvolání ČSSD ano.
layout:	post
category:	blog
author:	Mikuláš Ferjenčík
image:	zast-3.jpg
tags:	stavební-předpisy koalice kauzy
date:	2015-09-10
---

Prohlášení Pirátů k zářiovému zasedání zastupitelstva:

**1) Situace v koalici:**

Piráti nepodpoří odvolání náměstka Matěje Stropnického, naopak podpoří případné odvolání zástupců ČSSD z Rady hlavního města Prahy. Máme za to, že problém pro důvěryhodnost pražské Rady není náměstek Stropnický, ale pražská ČSSD napojená na struktury, které Praze vládly už v éře Pavla Béma. 

**2) Pořad jednání**

Piráti navrhují několik bodů k zařazení na pořad jednání dnešního zastupitelstva a to:

a) Zpřístupnění jednání Rady opozici - snažíme se přimět vládnoucí koalici k tomu, aby splnila alespoň část svých předvolebních slibů a zpřístupnila jednání Rady alespoň zástupcům opozičních klubů, když už se nechystá k zavedení slibovaného streamingu rady. 

b) Návrh na jmenovité hlasování Rady - navrhujeme, aby pražští radní hlasovali jmenovitě, aby byla zřejmá osobní odpovědnost za přijatá rozhodnutí. 

c) Odvolání podvodníků z poradních orgánů Rady - navrhujeme, aby v poradních orgánech nadále neseděli osoby, které byly pravomocně odsouzené za trestný čin, máme za to, že by to měla být samozřejmost. 

d) Zveřejňování příjmů - vyzýváme zastupitele aby zveřejňovali své příjmy z dozorčích rad, jak je zavazuje etický kodex zastupitelstva. 

e) Otevřené výběrové řízení na pražský ekonomický systém - upozorňujeme na zpoždění v zakázce na pražský účetní systém, kde hrozí, že bude Praha opět nucena zadat stamilionovou zakázku jedinému dodavateli. 

**3) Předložené tisky na programu**

K předloženým tiskům předkládáme 3 pozměňující návrhy:

a) K zakázce na IT sítě, navrhujeme stanovit jako závaznou část usnesení respektování požadavků komise pro ICT

b) U zakázky na dostavbu datového centra Chodovec II, požadujeme garance, že se zakázka dále neprodraží. 

c) U návrhu na změnu jednacího řádu výborů zastupitelstva také prosazujeme, aby členové výborů hlasovali jmenovitě. 


