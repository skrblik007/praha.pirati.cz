---
title:	Praha v sobotu protestuje proti cenzuře a špehování
layout:	post
category:	blog
author:	Mikuláš Ferjenčík
image:	svobo.jpg
tags:	demonstrace akce Praha
date:	2016-02-16
---

V reakci na několik událostí z posledních měsíců souvisejících s omezením svobody ve virtuálním světě pořádá Česká pirátská strana demonstraci za zachování svobodného Internetu, která se odehraje 20. února na pražském Klárově. V rámci manifestu vysvětlujícího konání akce upozornili Piráti na tři hlavní hrozby. 

První je návrh na změnu loterijního zákona ministra Andreje Babiše, jenž by umožňoval cenzuru loterijních webů, jejichž provozovatelé nemají licenci pro prodej sázek v ČR a tím pádem by v ČR poprvé v historii vytvořil státní seznam zakázaných webových stránek. Dále organizátoři kritizují snahy snížit míru anonymity na síti – například diskutovaný koncept povinné elektronické občanky nebo zvažovaný zákaz šifrování. Posledním trnem v očích bojovníků za svobodný Internet se stalo kriminalizování odkazů, sama Pirátská strana se totiž potýká s trestním stíháním za spravování nekomerční stránky s odkazy [sledujuserialy.cz](http://sledujuserialy.cz/). Jasné odmítnutí výše popsaných jevů představuje klíčové sdělení petice, pod kterou se bude moct na místě podepsat kdokoliv. 


Aktivní zájem o demonstraci už na Facebooku vyjádřilo přes 1 900 lidí. 

## Odkazy: 

* [Pozvánka na demonstraci](https://www.pirati.cz/tiskove-zpravy/pirati_svolavaji_demonstraci_za_svobodu_internetu_na_20._unora_do_prahy)
* [Požadavky Pirátů](https://www.pirati.cz/stanoviska/tri_kroky_k_obrane_svobodneho_internetu_v_cr_2016)
* [Facebooková událost demonstrace](https://www.facebook.com/events/1004015302991749/)


