---
title:	Piráti odmítají likvidaci pouličního umění v Praze, předloženou zastupitelstvu
layout:	post
category:	blog
author:	Mikuláš Ferjenčík
image:	zakaz-vseho.jpg
tags:	magistrát busking
date:	2016-01-27
---

[Novela vyhlášky](https://github.com/pirati-cz/KlubPraha/blob/master/materialy/busking/Navrh_vyhlasky_predlozeny_radou.pdf) hlavního města Prahy o provozování pouliční umělecké veřejné produkce fakticky likviduje pouliční umění v Praze. Piráti proto připravili [vlastní alternativu této vyhlášky](https://github.com/pirati-cz/KlubPraha/blob/master/materialy/busking/Vyhlaska_busking_pirati.pdf) a předkládají ji zastupitelstvu jako protinávrh. Hlavní problém vyhlášky z dílny města je, že nepřiměřeným způsobem kombinuje tři druhy regulace. 

1. Nová vyhláška omezuje dobu, ve které se během dne dá v praxi v Praze pouliční umění v Praze provozovat na polovinu, díky zavedení povinnosti střídat břehy. 

2. Vyhláška dále omezuje místa, kde se dá umělecká produkce provozovat. 

3. Vyhláška zakazuje celou řadu hudebních nástrojů, které smějí umělci používat. 

Piráti navrhují: 

a) Zachovat návrh na střídání břehů, ale omezit ho pouze na pražskou památkovou rezervaci. Obyvatelé Prahy 1, tak budou mít každou druhou hodinu jistotu hodiny bez nevyžádané hudby, ale město nebude zakazovat pouliční umění, tam kde s ním nejsou problémy způsobované příliš velkou koncentrací umělců a turistů. 

b) Zachovat rozsah zakázaných míst přibližně na stávající úrovni. 

c) Výrazně omezit seznam zakázaných hudebních nástrojů, tak aby řešil skutečně jen vážné problémy (zákaz velkých bubnů, nebo skotských dud), ale nelikvidoval celou řadu hudebníků a hudebních žánrů. 

"I náš návrh vyhlášky přísně reguluje pouliční umění v Praze, považujeme ho ale za přijatelný kompromis. V případě návrhu, který prošel Radou se nejedná o kompromis, ale o praktický zákaz pouliční umělecké produkce v Praze," říká Mikuláš Ferjenčík, zastupitel za Piráty. 

Vyhlášku projedná ve čtvrtek 28. ledna pražské zastupitelstvo. 


