---
title:	Piráti chtěli zalepit díru v zákoně, pražskou Radu ale zachvátila lidová tvořivost
layout:	post
category:	blog
author:	Jakub Michálek
image:	escher.jpg
tags:	kauzy
date:	2015-05-18
---

Podle platného zákona [nemusí](http://praha.pirati.cz/zastupitelstvo-skoduv-palac.html) pražské zastupitelstvo schvalovat nájmy, a to ani ty hodně předražené. Této díry využila v roce 2006 ODS v čele s primátorem Pavlem Bémem, když schválila pronájem Škodova paláce. Město za pronájem platí přibližně dvojnásobek tržní ceny (celkem [za 20 let zaplatí město přes 4 miliardy korun](http://praha.pirati.cz/kontrolni-vybor-skoduv-palac.html)).

"Piráti na pražském zastupitelstvu navrhli, aby všechna rozhodnutí nad 50 mil. Kč muselo schvalovat zastupitelstvo (ted často stačí, aby to schválila jen 11členná rada). Koalice se přímo na posledním zasedání zastupitelstva zavázala, že návrh Pirátů příště podpoří. Místo toho ale projednává osekaný návrh, který se týká pouze nájmů. Rada by navíc mohla dále mohla zastupitelstvo jednoduše obcházet. Stačí, aby Praha měla první rok slevu a nepřiměřené nájemné platila až následující měsíce," říká Jakub Michálek, autor návrhu a předseda klubu Pirátů v pražském zastupitelstvu.

Návrh se totiž týká jen případů, kdy má Praha jako nájemce zaplatit v prvním roce aspon 10 mil. korun. Nijak neřeší celkovou zaplacenou cenu, jak původně Piráti navrhovali kvůli dvacetiletému pronájmu Škodova paláce za 4 miliardy korun. Návrh také nezalepí všechny další díry v zákoně (na zastupitelstvo se tak nemusí dostat dále např. koupě závodu EMS, kterou zvažovala Hudečkova rada ve věci Opencard). Přístup pražské koalice k protikorupčnímu opatření navrženému Piráty by se dal glosovat následujícím vtipem: Víte, co je to vánoční stromeček? Telegrafní sloup, který prošel poslaneckou sněmovnou. 


