---
date:        2016-10-11
category:        blog
tags:        Praha
layout:        post
title:        "Kandidát do Senátu zneužil osobní údaje svých pacientů pro politickou agitaci" 
image:        dopisy.jpg
author:       Adam Zábranský
---

Kandidát do Senátu na Praze 10 za TOP 09 a chirurg Jiří Holubář rozeslal svým pacientům z malešické polikliniky dopis, ve kterém je vyzývá, aby pro něho hlasovali při senátních volbách. Porušil tím zákon o ochraně osobních údajů a Piráti na něj proto podali stížnost k Úřadu pro ochranu osobních údajů. „Podle nás je nehorázné, že lékař tímto způsobem zneužije osobní údaje svých pacientů, aby u nich agitoval před volbami,“ uvádí pražský zastupitel za Piráty a student práv Adam Zábranský.

Dopis se na první pohled tváří, jako že pouze informuje o změnách v provozu jeho ambulance. Ve skutečnosti se ale většina dopisu točí okolo kandidatury Holubáře do Senátu. „Holubářovy pacienti mu zcela jistě své kontaktní údaje neposkytli s tím, aby je později využil pro své politické cíle. Tím že tak učinil, porušil zákon o ochraně osobních údajů a může za to dostat pokutu až 5 milionů korun. Žádná pokuta ale nenapraví protizákonné ovlivnění volebních výsledků,“ uzavírá zastupitel Adam Zábranský, který stížnost k ÚOOÚ sepsal.

### Odkazy

* [Dopis Jiřího Holubáře](https://github.com/pirati-web/praha.pirati.cz/blob/gh-pages/assets/img/posts/senatoruv-dopis.jpg?raw=true)
* [Podaná stížnost na ÚOOÚ](https://github.com/pirati-byro/spisy-zk-pha-2016/blob/master/4122-podnet-na-uoou-holubar/main.pdf)
