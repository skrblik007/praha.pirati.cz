---
date:         2017-01-17
category:     blog
tags:         praha účetnictví gordic
layout:       post
title:        "Praha se chystá utratit za účetní systém další půlmiliardu, Piráti nesouhlasí" 
image:        dojeni.jpg
author:       Mikuláš Ferjenčík
---

Rada Prahy bude v úterý 17. ledna projednávat tři zásadní materiály související s ekonomickým informačním systémem Ginis od firmy Gordic. Již v minulosti dostal magistrát pokutu za přímé zadání zakázky této společnosti bez veřejné soutěže.

Jedná se o tyto 3 návrhy (tisky):

* R-24310: **Integrační práce** významných informační systémů magistrátu. Vše je napsáno zcela vágně, čili se jedná o bianco šek na jakoukoliv práci v oblasti informatiky. 100 000 000 Kč / 2 roky
* R-24311: **Rozvoj IS Ginis**, analytické práce, koncepční studie, metodiky, odbornější administrátorské zásahy. Bude soutěženo v rámci partnerské sítě Gordic. 100 000 000 Kč / 2 roky
* R-24312: **Přímé zadání zakázky (JŘBÚ) pro Gordic.** Zakázka obsahuje činnosti nezbytné pro chod jako např. aktualizaci postupů dle platné legislativy. Avšak cenu i rozsah si určuje Gordic sám bez jakéhokoliv tržního srovnání. 240 000 000 Kč / 4 roky
    
### Co vadí Pirátům:

**Cena:** Cena je zcela astronomická. Celkově se schvaluje výdaj přesahující včetně dph půl miliardy korun. Cena vychází čistě z toho, co si monopolní dodavatel určil, reálné náklady společnosti Gordic s realizací této zakázky nikdo nezkoumá. 

**Kamufláž:** Aby [obešla](https://praha.pirati.cz/praha-rezignovala-na-boj-se-zavislosti-na-dodavateli-ucetnictvi.html) zákon o zadávání veřejných zakázek, zřizuje společnost Gordic tzv. partnerskou síť. O tom, kdo bude členem této sítě rozhodně Gordic, ale tyto firmy mu údajně budou konkurovat. Máme obavy, aby nevznikl stejný klientelistický propletenec jako v případě firmy Marbes. Vendor lock-in, tedy závislost na dodavateli, která přetrvá i při zřízení partnerské sítě, je takový problém, že se proti němu ohradilo dokonce i Ministerstvo vnitra. 

**Bianco šek:** Materiál "integrační práce" (R-24311) je zcela obecný. Jelikož mluví o integraci hlavních systémů, tak se jedná o bianco šek na jakoukoliv práci v IT, protože je nemyslitelné dělat něco neintegrovaného. Tímto se Rada vzdává odpovědnosti, kterou přehazuje na zastupitelstvo a uřad, kterému předloží tak vágní usnesení, že ho nepůjde vymáhat a kontrolovat.

**Alibismus:** Klíčový znalecký posudek potvrzující možnost JŘBU má být vytvořen až v průběhu zakázky. Čili Rada ani Zastupitelstvo tuto informaci neobdrží. Rada se tak vyhýbá riziku stíhání za nesprávný úřední postup a alibisticky přehazuje tuto hrozbu na úředníky. 

**Konzervuje se stávající stav:** Piráti již 2 roky [upozorňují](https://praha.pirati.cz/zasedala-rada.html) na tento vendor lock-in, kdy je Praha závislá na dodavateli, který si sám určuje cenu. Praha dokonce dostala pokutu od ÚOHS a stejně se nic nestalo. Dokud bude město platit stamiliony firmě Gordic, je jisté, že se v této věci nic nezmění. 

**Cenu neprojednala komise Rady:** Podobně jako u agendy Smart Cities komise Rady pro ICT neprojednala navrhovanou cenu zakázek. 

„Problémů je celá řada. Společným jmenovatelem je neochota úředníků a politiků ke změně. Zákon se nesnaží plnit, ale obcházet“ říká Ondřej Profant, pražský zastupitel za Piráty se zaměřením na ICT. 

### Dodatek

Podle aktuálních informací, které jsme získali v úterý 17. ledna 2017 v dopoledních hodinách, se nakonec Rada hlavního města Prahy rozhodla schvalování těchto tisků **odložit na operativní jednání**, ačkoliv je původně projednat dle plánu měla. 

### Odkazy

* Ministerstvo vnitra: [http://www.mvcr.cz/clanek/agenda-odboru-hlavniho-architekta-egovernmentu.aspx?q=Y2hudW09NQ%3d%3d](http://www.mvcr.cz/clanek/agenda-odboru-hlavniho-architekta-egovernmentu.aspx?q=Y2hudW09NQ%3d%3d)
* Marbes: [http://www.piratskelisty.cz/clanek-318-pribeh-vzniku-korupcnich-vazeb-proxio-na-magistratu](http://www.piratskelisty.cz/clanek-318-pribeh-vzniku-korupcnich-vazeb-proxio-na-magistratu)
