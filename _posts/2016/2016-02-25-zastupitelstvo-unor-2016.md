---
title:	Zastupitelé schválili opravu Libeňského mostu
layout:	post
category:	blog
author:	Jakub Michálek
image:	libensky-most-podzim.png
tags:	zhmp doprava
date:	2016-02-25
---

Na únorovém zastupitelstvu se ODS vybarvila, když naprosto nepochopitelně prohlasovala **partnerství s Pekingem**, ve kterém Čína vnutila Praze prohlášení popírající Taiwan. Piráti ale také slavili úspěchy a pomohli schválit řadu pozitivních bodů. Podařilo se nám prosadit částečné **zveřejňování majetkových přiznání** zastupitelů, **zabránili jsme zbourání Libeňského mostu** a schválili jeho opravu, odsouhlasili jsme **převod informatiky do městské firmy s kompetentním personálem** a začali jsme řešit blížící se **katastrofu s územním plánem**. 

### Majetková přiznání zastupitelů míří na Internet

* Zastupitelstvo přijalo **návrh Pirátů na elektronizaci oznámení podle Etického kodexu zastupitelů**. 
* Piráti toto opatření navrhli v reakci na ztrátu těchto oznámení, která [odevzdal](https://praha.pirati.cz/problemy-s-priznanimi.html) například Pavel Bém a Petr Hulinský. 
* Praha nově bude všechna oznámení podle Etického kodexu **skenovat a ukládat na CD/DVD**. 
* Oznámení zastupitelů, kteří s tím souhlasí, dokonce **zveřejní na webu**. 
* Návrh Pirátů doplněný zastupiteli ANO odhlasovali zastupitelé napříč stranami.

### Z Libeňského mostu dálnice nebude, opravíme ho

* Zastupitelstvo schválilo, že požaduje **opravu současného mostu**.
* Za éry Pavla Béma, později potvrzen za éry TOP09, byl vypracován megalomanský projekt nového dalničního mostu a navazujícího tunelu pod Palmovkou, který měl v zastupitelstvu řadu podporovatelů.
* Piráti [chtěli most zachovat](https://praha.pirati.cz/tlibensky-most.html) **konzistentně od začátku**.
* V současné době vede Ministerstvo kultury správní řízení o prohlášení Libeňského mostu kulturní památkou. Ze zákona plyne povinnost s mostem již v průběhu řízení zacházet, jako kdyby to byla kulturní památka

### Praha se podbízí Pekingu, v partnerství uznává jednotnou Čínu

![Alexandra Udženija z ODS](/assets/images/blog/uxh.png "Kdo všechno chce jednotnou Čínu?")

* Hlasy ČSSD, ANO, KSČM a ODS (!) Zastupitelstvo schválilo **dohodu o partnerství s Pekingem** jako sesterským městěm. 
* Praha v něm uznává **politiku jedné Číny** a **uznává Taiwan jako nedílnou součást čínského území**. Jde sice o oficiální formulaci, ale ze tří jiných partnerských měst Pekingu tohle ve smlouvě žádná jiná západní metropole nemá.
* Modrá šipka nové Klausovy ODS asi míří na východ. 
* Piráti byli proti. Nevadí nám obchodování s ostatními zeměmi ani decentní podpora politiků. Usilujeme ale o Českou republiku, která je **řízena svými občany**, nikoliv ze Západu či Východu, k čemuž nyní Praha i ČR pod vedením ČSSD směřuje.


### Informatika přejde z Magistrátu na městskou akciovku
* Informatika v rámci úřadu od doby Pavla Béma **viditelně nefunguje**, na vině je nedostatek kvalitních lidí.
* Podpořili jsme záměr, aby ji měla na starosti **městská akciovka Operátor ICT, a. s.**, kde informatici budou mít vyšší platy než jsou v úřednických tabulkách
* Operátor ICT v projektu **Lítačka** ukázal výrazně lepší kompetence než odbor informatiky, i když k tomu [máme dílčí výhrady](https://www.facebook.com/ondrej.profant/posts/10205652294333350) 
* Akciová společnost musí být **velmi pečlivě a přísně hlídána**. Proto Ondřej Profant ve výboru pro legislativu a informatiku prosadil doplnění **mechanismů transparence do stanov Operátora** a tento úkol schválilo i Zastupitelstvo.

### Zastupitelé si došlápnou na IPR a územní plán
* Zastupitelstvo přijalo usnesení, že je **vážně znepokojeno průběhem přípravy Metropolitního plánu** (územní plán, který stanoví, kde se smí stavět a kde nikoliv).
* Návrh územního plánu nebyl dosud zveřejněn a podle našich předběžných informací **neodpovídá stavebnímu zákonu**.
* Zpracovatelé územního plánu se budou muset Zastupitelstvu zodpovídat, jak to s územním plánem vypadá. 



