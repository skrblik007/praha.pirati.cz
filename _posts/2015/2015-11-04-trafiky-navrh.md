---
title:	Návrh Pirátů k omezení trafik v městských firmách
layout:	post
category:	blog
author:	Mikuláš Ferjenčík
image:	trafika2.png
tags:	trafiky
date:	2015-11-04
---

Na programu zasedání pražského zastupitelstva, které pokračuje ve čtvrtek 5. listopadu, byl zařazen bod „k problematice členství JUDr. Radmily Kleslové v orgánech akciových společností města“. Piráti jsou si vědomi, že angažmá Radmily Kleslové v městských firmách je jen špička ledovce, a proto předložili návrh, jak celý proces nominací do městských firem zprůhlednit. 

Podstatou Pirátů je...

1) Zřízení nominační komise, která bude shromažďovat životopisy uchazečů o práci v městských společnostech a posuzovat jejich odbornost. 
2) Oddělení politických a odborných pozic ₋ chceme, aby bylo jasně deklarované, zda jsou lidé v dozorčích radách nominováni jako političtí zástupci vedení města, opozice, nebo jako odborníci. Podle návrhu Pirátů má být politických nominantů maximálně 50 %. 
3) Chceme výrazně zvýšit průhlednost celého procesu a zdokumentovat, co členové představenstev a dozorčích rad dělají. Má být jasné, kdo jednotlivé nominanty navrhl a členové dozorčích rad mají vykazovat činnost stejně jako neuvolnění zastupitelé. 

Adam Zábranský, zastupitel za Piráty, k návrhu říká „Předložili jsme kompromisní variantu návrhu, tak aby byl v zastupitelstvu průchozí. Především chceme, aby nominační proces v městských firmách získal nějaký řád, aby bylo jasné, co zástupci města v dozorčích radách dělají a aby bylo jasné, zda jsou lidé do městských firem nominováni jako odborníci, nebo jako zástupci politické reprezentace.“

Piráti již v pátek oslovili všechny pražské zastupitele s žádostí o podporu návrhu. Hlasování o tomto usnesení pro nás bude významný signál, zda má vůbec smysl pokoušet se v Praze sestavit protikorupční koalici. 

### Odkazy

* [Důvodová zpráva k návrhu usnesení k transparentním nominacím do orgánů městských společností](https://github.com/pirati-cz/KlubPraha/blob/master/materialy/mestske-firmy/stop-trafikam/duvodova-zprava.md)
* [Návrh usnesení k transparentním nominacím do orgánů městských společností](https://github.com/pirati-cz/KlubPraha/blob/master/materialy/mestske-firmy/stop-trafikam/nominace.pdf)


