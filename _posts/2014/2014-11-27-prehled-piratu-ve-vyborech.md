---
title:	Přehled Pirátů ve výborech
layout:	post
category:	blog
author:	Jan Loužek
image:	pirati-a-krnacova.jpg
tags:	výbory
date:	2014-11-27
---

Na ustavujícím zasedání Zastupitelstva hlavního města Prahy byl zvolen nový primátor města, rada a rovněž i členové výborů zastupitelstva. Následujících pět členů je ve funkci za Pirátskou stranu.

## Jakub Michálek

[Jakub Michálek][1] je předsedou Zastupitelského klubu Pirátů. Je autorem podání v precedenčním sporu u Nejvyššího správního soudu ohledně toho, že podání do datové schránky úřadu nemusí být elektronicky podepsáno, spoluautorem návrhu na zrušení čl. 2 amnestie Václava Klause, hlavním autorem návrhu Pirátů na zrušení 5% uzavírací klauzule ve volbách do sněmovny a do Evropského parlamentu. Je členem Kontrolního výboru.

## Mikuláš Ferjenčík

[Mikuláš Ferjenčík][2] je zastupitelem Pirátů a protikorupčním aktivistou. V roce 2013 působil jako koordinátor dobrovolníků v protikorupční kampani Rekonstrukce státu. V rámci Zastupitelského klubu Pirátů se zaměřuje na komunikaci města a obyvatel, podezřelé kauzy, nebo konkrétní otázky v oblasti dopravy. Je členem výboru pro územní rozvoj. 

## Ondřej Profant

[Ondřej Profant][3] je zastupitelem Pirátů se zaměřením na informatiku. V této oblasti se specializuje na svobodný software. Zaměřuje se na IT systémy, technologické inovace a analýzu zavedení bezplatné MHD. Je živnostníkem se specializací na DTP (sazba knih ve svobodném systému LaTeX) a programování (PHP - Nette Framework, C# - Mono) a skriptování (Bash, JavaScript, Python). Stal se jedním z organizátorů Cryptoparty, kde často přednášel, připravil mnoho materiálů a vytvořil web. Je členem výboru pro správu majetku a majetkové podíly.

## Adam Zábranský

[Adam Zábranský][4] je zastupitelem Pirátů, členem Republikového výboru Pirátské strany a prvním předsedou Mladých pirátů. Zajímá se o tolik věcí, že by se to sem všechno nevešlo. Na základě vnitřní morální obrody se v osmnácti letech stal vegetariánem a v devatenácti veganem. Zaměřuje se na svobodomyslnou Prahu, sbírá podněty od občanů a právní analýzu dokumentů. Je členem výboru pro legislativu, veřejnou správu a protikorupční opatření MHMP a rovněž členem výboru pro sport a volný čas. 

## Viktor Mahrik

[Viktor Mahrik][5] je členem pražského krajského předsednictva Pirátské strany. V průběhu studia na VŠ se zabýval matematikou, pedagogikou, informačními technologiemi. Později pracoval dlouhodobě jako lektor kurzů pro seniory. V rámci svého působení v Pirátské straně přispívá k tomu, aby se lidé spojili a spolupracovali na pozitivní změně politiky a společnosti. Zajímá se o internet, kulturu a sebevzdělání. Viktor Mahrik je první náhradník Pirátů v zastupitelstvu a člen Finančního výboru. Rovněž je prvním členem výboru po 22 letech, který není zastupitelem hlavního města Prahy.




[3]: http://praha.pirati.cz/lide/ondrej-profant/
[4]: http://praha.pirati.cz/lide/adam-zabransky/
[5]: http://praha.pirati.cz/lide/viktor-mahrik/
[1]: http://praha.pirati.cz/lide/jakub-michalek/
[2]: http://praha.pirati.cz/lide/mikulas-ferjencik/
