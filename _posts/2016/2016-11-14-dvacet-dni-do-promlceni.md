---
date:         2016-11-14
category:     blog
tags:         Praha
layout:       post
title:        "Do promlčení kauzy Opencard zbývá 20 dní" 
image:        hodiny.jpg
author:       Mikuláš Ferjenčík
---

Radě Prahy zbývá posledních 20 dní, aby projednala odpovědnost Pavla Béma, Petra Hulinského a dalších politiků za vznik kauzy Opencard. Poté dojde k promlčení celého případu, jak vyplývá z informací, které Pirátům poskytl magistrát. 

Jakub Michálek, předseda zastupitelského klubu Pirátů k tomu říká: "Primátorka Krnáčová sice opakovaně říká do médií, že Bém by měl za Opencard platit, ale zbývá jí už jen 20 dní, aby dokázala, že to nebyly prázdné řeči."

Jakub Michálek zmapoval Bémova pochybení v kauze Opencard ve čtyřicetistránkové analýze, kterou poskytl již v září 2015 Praze, Rada Prahy bohužel závěry této analýzy a odpovědnost Béma ani Hulinského dosud neprověřila. 

"Pokud budou tunely, jako je Opencard nebo pronájem Škodova paláce, zametány pod koberec, je jasné, že Praze hrozí další obří korupční skandály. To, že jsou místo politiků trestáni úředníci, navíc demoralizuje celý magistrát," uzavírá Michálek. 

Kauza Opencard bude promlčena 5. prosince 2016. 

### Odkazy: 

* [Analýza Jakuba Michálka](https://github.com/pirati-cz/KlubPraha/blob/master/spisy/2015/147-opencard-I/1-zadost/attachments/oc-aktualni.pdf)
* [Vyjádření primátorky Krnáčové](http://www.denik.cz/z_domova/krnacova-bem-by-mel-za-opencard-platit-20161022.html)

