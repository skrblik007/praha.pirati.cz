---
title:	Konference o dopravních kartách za účasti piráta
layout:	post
category:	blog
author:	Ondřej Profant
image:	transport-ticketing.jpg
tags:	doprava
date:	2015-01-25
---

Pirátští zastupitelé Ondřej Profant a Jakub Michálek byli [pověřeni][povereni] primátorkou Adrianou Krnáčovou ohledně řešení nepříliš šťastné situace okolo OpenCard. To znamená hledání možných alternativ; nových možností a způsobů, jak do budoucna doplnit, nebo snad i nahradit současnou kartu. Přestože se oba zastupitelé tomuto věnují již dlouhodobě, a nejsou v tom mezi Piráty sami, řadu otázek lze zodpovědět jen na mezinárodní úrovni. Proto se Ondřej Profant vypraví na odbornou konferenci [Transport Ticketing](http://www.transport-ticketing.com) do Londýna. Zde proběhne několikadenní blok přednášek o možnostech moderní dopravy. Od konference si slibujeme především seznámení se s aktuálním londýnským systémem a s dalšími světovými implementacemi a koncepty pro platby za dopravu.

Cestovné je proplaceno magistrátem, ubytování a vstup na konferenci platí společnost Visa, která nabídla své řešení platby za dopravu prostřednictvím bezkontaktních platebních karet jako jednu z možných náhrad stávajícího systému od firmy EMS. Piráti pečlivě studují podklady ke všem nabízeným variantám a průběžně je připomínkují. Zároveň město i ROPID pracují na požadavcích vhodných pro Prahu.

Jak je naším dobrým zvykem, akci budeme reportovat (na sociálních sítích, blogu, v zápisu) a všechny schůzky zveřejníme v seznamu [lobbistických kontaktů][schuzky]. Více informací o činnosti pirátských zastupitelů, kteří se projektu OpenCard věnují, naleznete na [pirátském redmine][octask], stejně jako prozatím shromážděné a připravené podklady k technické a [věcné stránce věci][ocpodklady].

Účast na konferenci samozřejmě nepředjímá jakékoliv řešení pro Prahu. Jakékoliv budoucí řešení, na kterém by se Piráti podíleli, projde přísnou odbornou kritikou.



[octask]: https://redmine.pirati.cz/issues/108
[schuzky]: https://redmine.pirati.cz/projects/praha/issues?query_id=13
[povereni]: https://github.com/pirati-cz/KlubPraha/blob/master/odmeny/2014/12/ondra/scan.pdf?raw=true
[ocpodklady]: https://redmine.pirati.cz/issues/211
