---
title:	10 bodů pro novou Radu
layout:	post
author:	Jakub Michálek, Ondřej Profant, Mikuláš Ferjenčík, Adam Zábranský
category:	blog
image:	rada.jpg
date:	2014-10-12
---

Nepůjdeme do žádné koalice, svoje předvolební sliby plníme i po volebním úspěchu. Piráti nebudou sedět v radě Prahy, náš cíl je naopak radu kontrolovat a působit jako **konstruktivní opozice**. 

Nepodpoříme radu s účastí ODS, ČSSD nebo KSČM, přesně jak jsme uvedli ve své [povolební strategii] schválené ještě před volbami krajským sdružením pražských Pirátů. 

Scházet se a jednat budeme se všemi stranami v pražském zastupitelstvu. 

Umíme si představit toleranci rady města, při splnění podmínek: 

   1. funkce v kontrolním nebo finančním výboru, abychom mohli kontrolovat radu města, 
   2. zveřejňování všech smluv městských organizací včetně metadat, 
   3. podíl na přípravě nové koncepce IT na pražském magistrátu, 
   4. změna praxe obsazování dozorčích rad, 
   5. veto na velké zakázky a stavby, například odmítáme zavedení turniketů v metru, 
   6. zřídit vyšetřovací výbor kauz minulosti, 
   7. zrušení protialkoholní vyhlášky ve stávající podobě, 
   8. audit dopravního podniku a analýza zavedení zavedení bezplatné MHD v Praze, 
   9. zveřejňování zaměstnaneckých děl na školách zřizovaných Prahou pod svobodnou licencí, 
   10. přístup zástupce opozice na jednání rady města nebo její streaming. 

Jakoukoli dohodu o toleranci rady musí dopředu schválit pražské sdružení Pirátů. 

Zastupitelský klub pražských Pirátů - Jakub Michálek, Ondřej Profant, Mikuláš Ferjenčík a Adam Zábranský



[povolební strategii]: https://www.pirati.cz/regiony/praha/povolebni_strategie
