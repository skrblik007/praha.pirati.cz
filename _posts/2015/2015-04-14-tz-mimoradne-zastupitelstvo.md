---
title:	Piráti k mimořádnému zastupitelstvu
layout:	post
category:	blog
author:	Mikuláš Ferjenčík
image:	zastupitelstvo.jpg
tags:	zhmp
date:	2015-04-14
---

Piráti podpoří návrh programu mimořádného zastupitelstva. Máme za to, že je potřeba jednat i o návrzích opozičních zastupitelů.

Piráti chtějí rozšířit program mimořádného zastupitelstva o další body a to o:

1. Prošetření kauzy pronájmu Škodova paláce v roce 2006 kontrolním výborem
2. Zastupitelstvo se musí zabývat otázkou, jak chce v budoucnu vyřešit problematiku sídla úřadu
3. Žádost na paní primátorku, aby začala zveřejňovat informace o kontaktech s lobbisty, jak slíbila v předvolební debatě ČT
4. Vyhrazení rozhodnutí o závazcích nad 50 milionů korun zastupitelstvem – nechceme, aby o pronájmu Škodova paláce za miliardy směla rozhodovat samotná rada bez nutnosti souhlasu zastupitelstva.

Pokud koalice podpoří návrh Pirátů na vyhrazení rozhodnutí o závazcích nad 50 milionů a ukáže tak vůli řešit problematiku Škodova paláce transparentně, návrh na odvolání primátorky Adriany Krnáčové nepodpoříme.


