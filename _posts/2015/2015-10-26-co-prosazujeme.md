---
title:	Priority Pirátů v Praze
layout:	post
category:	blog
author:	Adam Zábranský
image:	klub-zastupko.jpg
tags:	piráti
date:	2015-10-26
---

Vzhledem k aktuálnímu vývoji v zastupitelstvu hl. m. Prahy sepsali zastupitelé za Piráty své priority v pražské politice a postoj k aktuálním velkým tématům Prahy. Požadují mimo jiné lepší zveřejňování smluv a zveřejňování faktur města, konec politických trafik v městských firmách, podání žaloby na Béma za Opencard, otevřené soutěže na IT systémy či návazná opatření na Blanku. Co se týče velkých témat, Piráti například nepodporují stavbu dalších megalomanských tunelů, požadují multiplatformní řešení dopravního odbavení (namísto monopolu Opencard) a souhlasí s navýšením příspěvků městským částem. V případě účasti v koalici Piráti chtějí mít na starosti protikorupční opatření, otevřenost a informatiku.

> „Rozhodli jsme se sepsat, co nás pálí, a budeme se snažit sehnat pro naše návrhy podporu napříč zastupitelstvem. Když nás někdo bude chtít oslovit s žádostí o podporu nebo vyjednávat o koalici, alespoň ví, co požadujeme. Věcná témata jsou pro nás nejdůležitější, i když je pravda, že s některými subjekty si bližší spolupráci představit nedokážeme,“ říká k tomu zastupitel za Piráty Adam Zábranský.

S těmito prioritami v nejbližších dnech oslovíme všechny zastupitelské kluby. Slouží pro nás jako výchozí dokument pro jednání o budoucí pražské Radě.

### Odkazy
* [Co prosazují Piráti v pražské politice - celý dokument](https://github.com/pirati-cz/KlubPraha/blob/master/materialy/co-prosazujeme/co-prosazujeme.pdf) 


