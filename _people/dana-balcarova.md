---
order: 9
name:        Dana Balcarová
title: Dana Balcarová
fullname: Ing. Dana Balcarová
layout:      lide
img:         dana-balcarova.jpg
description: Opoziční zastupitelka na Praze 9.
sub: zastupitelka na Praze 9
anotation: Magistrát bez megaztrát
mail: dana.balcarova.cz
facebook: "https://www.facebook.com/dana.balcarova"
priznani: ""
telefon: "+420 732 103 330"
vykaz: ""



---

**Aktuálně** ::: Od října 2015 **jsem členkou Pirátské strany**. Moje rozhodnutí vystoupit do PS zrálo postupně, i přes odpor k politickým stranám, který jsem si vypěstovala za minulého režimu a utužila v režimu současném. **A proč teda?** Jako příznivec PS, registrovaný od prosince 2013, jsem se účastnila mnoha pirátských sešlostí, od těch celostátních až po operativní pražské, … líbí se mi jak strana vnitřně funguje. Sdílím nastavení PS směrem k otevřenosti a sdíleni. Na úrovni Krajského sdružení Pirátů Praha oceňuji profesionální a věcný přístup v řešení konkrétních kauz. Ve své práci zastupitelky MČ Praha 9 se opírám o podporu, znalosti a vstřícnost ostatních pražských členů, příznivců a sympatizantů PS.

**report 22. 6. 2015** ::: V komunálních volbách 2014 jsem byla zvolena do zastupitelstva MČ Prahy 9. Po personální obměnách v klubu Trojkoalice jsem z klubu vystoupila a nadále působím jako nezávislá zastupitelka – příznivkyně Pirátské strany. O práci pirátu se ve své zastupitelské práci opírám, především o spolupráci a podporu zastupitelů PS na Magistrátu hl. m. Prahy.

Na MČ Prahy 9 pracuji ve Finančním výboru, Komisi rozpočtové, Komisi pro územní rozvoj a výstavbu, Komisi ŽP a dopravy a Komisi bezpečnostní a protidrogové. Popravdě se mi moc nedaří. Silná koalice ODS, TOP 09 a Pro Prahu nedává opozici žádný prostor. Např. již od listopadu 2014 se snažím dostat přístup do ekonomického systému abych mohla vykonávat kontrolní zastupitelskou funkci, zatím bezúspěšně, ale nevzdávám to :)

**CV** ::: Dana pochází z Pardubic (\*1960) a od roku 1979 žije v Praze. Vystudovala SPŠE a Informatiku na VŠE Praha. V nedávné době studovala Ekonomii životního prostředí na VŠE Praha a současně mezioborový předmět Globalizace a globální problémy na UK Praha. / Prošla několika firmami, kde se na manažerské úrovni věnovala informačním systémům a databázím (Lidové noviny, Česká inspekce životního prostředí, SCIO, Hestia, o.s. ...). Je živnostník v oblasti zpracování dat a pořadatelství enviromentálních osvětových akcí ([Mikroklima][], Den Země, projekt OPEN ...). / Od roku 2006 je místopředsedkyní iniciativy Krocan působícím na Praze 9. Zde se věnuje ochraně zeleně, pořádání občanských akcí a územnímu rozvoji. Více o činnosti spolku najdete na [krocanos.cz][] Má ráda pohyb, chodí po městě i horách, čte a poslouchá hudbu, tančí.

**Dana ke komunálním volbám 2014** ::: Nejsem členkou žádné politické strany. Za Piráty kandiduji do Pražského zastupitelstva, jsou mi blízké pirátské myšlenky otevřenosti a sdílení. / Z pozice aktivistky jsem se také rozhodla kandidovat do Zastupitelstva MČ Prahy 9, kde hodlám prosazovat zapojení obyvatel do rozhodování. Angažovat se chci v oblastech ochrany zeleně a přírodních území, šetrné dopravy a kvality ovzduší, výstavby a územního rozvoje a hospodaření radnice. Hlavním důvodem pro toto rozhodnutí byla rostoucí nespokojenost s chováním současného vedení radnice. Dalším důvodem je pasivita převážné části zastupitelů MČ Prahy 9, kteří bez zájmu přihlíží a stranicky hlasují

[Mikroklima]: http://www.kristalka.cz/mikroklima/
[krocanos.cz]: http://www.krocanos.cz/
