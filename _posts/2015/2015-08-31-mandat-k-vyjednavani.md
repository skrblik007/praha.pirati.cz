---
title:	Pirátští zastupitelé mají mandát jednat o koalici bez ODS, ČSSD a KSČM. Podmínkou je otevřít kuchyňku.
layout:	post
category:	blog
author:	Jakub Michálek, Ivan Bartoš
image:	zastupko.jpg
tags:	koalice
date:	2015-08-31
---

Pražští členové Pirátů dnes schválili podmínky vyjednávání, pokud se rozpadne koalice ANO, ČSSD a Trojkoalice v pražském zastupitelstvu. Piráti budou usilovat o vznik takové koalice, která se nebude opírat o hlasy ODS, ČSSD a KSČM a bude jednat zcela transparentně. Pro rozhodnutí hlasovalo v internetovém referendu přes 70 % hlasujících členů pražského sdružení Pirátů. Pokud by se Pirátům přece jen podařilo prosadit požadavky a dojednat výhodné podmínky, schvalovalo by dohodu opět krajské fórum.

„Na současné koalici nám vadí, že je ve vleku starých struktur, jako je pravomocně odsouzený podvodník Karel Březina (ČSSD).Tato koalice dala vedení kontrolního výboru ODS, neřeší problematické projekty minulosti a projednává zásadní záležitosti v kuchyňce. Rozhodně nechceme těmto strukturám v koaličním vyjednání vyklízet prostor,“ říká Jakub Michálek, právník a předseda klubu Pirátů v pražském zastupitelstvu.

Cílem vyjednávacího úsilí Pirátů bude podle rozhodnutí krajského fóra vznik koalice bez ODS, ČSSD a KSČM. Očekáváme jednání s Trojkoalicí (Zelení, KDU-ČSL, STAN), která je pro nás stále nejdůvěryhodnějším subjektem v Radě, a dále i TOP 09 a nezávislými a ANO, případně jejich troskami.

Jednání mohou být vedena o podpoře Rady nebo o účasti Pirátů v koalici, a to v závislosti na konkrétním složení Rady a programovém prohlášení.

Rozdíl oproti stávající povolební strategii tedy spočívá v tom,že jednou variantou ve vyjednávání je i vstup Pirátů do Rady. Jakákoliv naše podpora je však i nadále podmíněna tím, že v nové Radě nebude ODS, ČSSD a KSČM a Rada neprodleně schválí našich [10 klíčových bodů](http://praha.pirati.cz/10-klicovych-bodu.html) pro Radu včetně transparentního jednání Rady.

„Dnešní referendum se netýkalo vstupu do koalice. Členové dnes rozhodovali o tom, zda se máme účastnit vyjednávání. Máme teď jasný mandát vyjednávat. Za současných podmínek mi však přijde nereálné, že bychom s TOP09 a ANO usedli do jedné Rady. Musel by nastat zásadní obrat, že by strany začaly jednat transparentně, např. zveřejňovat příjmy z dozorčích rad městských firem a nejednat v kuchyňce. Po předchozí zkušenosti chceme, aby naše požadavky na transparentní jednání Rady byly schváleny před vznikem nové koalice,“ říká Jakub Michálek, předseda zastupitelského klubu Pirátů.

Pokud by se Pirátům přece jen podařilo prosadit požadavky a dojednat výhodné podmínky, schvalovalo by dohodu opět krajské fórum.


