---
title:	Omezení buskingu a podržení podvodníka
layout:	post
category:	blog
author:	Jakub Michálek
image:	mikulas-k-busking.jpg
tags:	zhmp
date:	2016-01-28
---

Během lednového zasedání zastupitelstva se Praha rozhodla drasticky omezit pouliční umění v metropoli. Návrh Pirátů, aby byl pravomocně odsouzený podvodník Karel Březina odvolán ze svých funkcí, nebyl ani připuštěn k diskuzi. Na poslední chvíli byl navíc zamítnut návrh, aby byl diskutován i technický stav a budoucnost Libeňského mostu. A v neposlední řadě diskutovali zastupitelé i o zbrusu novém projektu pražské Lítačky, který byl slavnostně odhalen tento leden.

### Praha drasticky omezí pouliční umění

*    Nově schválená vyhláška o omezení buskingu drasticky zasáhne do pouličního umění v Praze.
*    Paušálně zakazuje hlasité nástroje, dovoluje hrát na levém břehu Vltavy jen v lichou hodinu a na pravém břehu jen v sudou hodinu a zakazuje Národní třídu, náměstí Republiky a další místa.
*    Schválena byla hlasy ANO, ODS, ČSSD, KSČM a částí Trojkoalice.
*    Piráti předložili protinávrh, který byl rozumným kompromisem pro zachování buskingu i klidnější život občanů centra, ale neprošel.

### Podvodník Březina zůstává ve funkcích, bez diskuse

*    Zastupitelstvo zabránilo Pirátům, aby se jednalo o členství pravomocně odsouzeného podvodníka Karla Březiny (ČSSD) v orgánech města. Za Piráty vyzval Karla Březinu k rezignaci na funkce a mandát Adam Zábranský.
*    Březina je členem klíčových výborů pro dopravu, územní rozvoj a sport, ale je také předsedou komise pro sportovní granty, která rozděluje každý rok půl miliardy korun.
*    Při hlasování o odvolání Březiny z výborů od hlasování zbaběle utekli zastupitelé TOP09, ANO, ODS a KSČM a nehlasovali. Bohužel u těchto stran jsou patrně protislužby důležitější než morální principy.
*    Březinu podrželi v hlasování ANO, ČSSD, TOP09, ODS, KSČM, Nezávislí Tomáše Hudečka, Jan Wolf a Jana Plamínková, tedy všichni kromě Pirátů a části Trojkoalice. Pro staré struktury je důležitější podržet podvodníka, se kterým mohou udělat koalici.

### O opravě Libeňském mostu se jednak nebude

*    Piráti se připojili k návrhu občanů a zastupitele Jana Čižinského, aby Zastupitelstvo vyzvalo k opravě Libeňského mostu.
*    Kvůli neudržování mostu městem je ve špatném stavu – možná to nebude náhoda, protože skupina zastupitelů z mostu chce udělat dálnici, která bude navázána na Blanku.
*    Ondřej Profant ještě interpeloval radního pro dopravu Petra Dolínka ve věci zodpovědnosti Technické správy komunikací (TSK), která most nechala chátrat.

### ANO, trafiky v městských firmách neřešíme

*    Rada neplní úkol, který jí Zastupitelstvo uložilo v listopadu minulého roku, aby vyřešila problém politických trafik v dozorčích radách a představenstvech městských firem.
*    Piráti dříve upozornili na příklad starostky Radmily Kleslové (ANO) a syna bývalé radní Hany Novákové (ČSSD).
*    Jakub Michálek kvůli tomu navrhl zařazení bodu na program. O plnění úkolu Zastupitelstvo vůbec nejednalo, zablokovala ho Strana zelených. Jakub Michálek kvůli neplnění úkolu Zastupitelstva interpeloval radního Lacka. Vyšlo najevo, že Rada ohledně politických trafik vůbec nic nepřipravila.
*     Zastupitelstvo také zablokovalo návrh Pirátů, aby se změny všech stanov městských akciových společností povinně projednávaly předem v Zastupitelstvu. Dosud je projednávala jen Rada, což Ministerstvo vnitra prohlásilo za nezákonné.

### Řešení problémů v informatice: Lítačka?

*    Primátorka Adriana Krnáčová (ANO) přednesla informaci o náhradě karty Opencard. Praha od XT Card koupila nový systém, který umožňuje vydávat nové karty. Uvedla, že udělá průzkum a zamyslí se, zda ji pojmenovat Lítačka či nějak jinak.
*    Problémy v budoucnosti ale může vyvolávat, že na kartě je stále dopravní aplikace společnosti EMS. Piráti vítají bourání monopolu, kvůli kterému město léta záviselo na společnosti EMS.
*     V souvislosti s tímto Zastupitelstvo také na návrh TOP 09 a s naší podporou apelovalo na větší akceschopnost komise pro ICT, které Magistrát posílá pozdě podklady, a požádalo o předložení koncepce pro fungování městské informatiky.
