---
date:         2017-03-23
category:     blog
tags:         praha
layout:       post
title:        "Piráti požadují odvolání Rady kvůli politickým trafikám." 
image:        michalek2.jpg
author:       Jakub Michálek
---

Piráti na mimořádném Zastupitelstvu hl. m. Prahy dne 23. března 2017 navrhli odvolání Rady v čele s Adrianou Krnáčovou. Koalice totiž za 2 roky nic nedělala s neprůhledným obsazováním dozorčích rad, a dokonce podle nových informací uvažuje o jmenování pravomocně odsouzeného Karla Březiny do čela městského superholdingu. Koalice nicméně jednání zastupitelstva zablokovala tím, že překazila schválení jeho programu jednání. 

Piráti na Zastupitelstvu také [navrhli konkrétní pravidla](https://github.com/pirati-cz/KlubPraha/blob/master/materialy/mestske-firmy/stop-trafikam/09-navrh-na-breznove-zasedani/navrh.pdf), která by zakázala politické trafiky ve firmách vlastněných městem. Podle pravidel by politici zásadně nesměli sedět v představenstev firem. Členové dozorčích rad by byli vybírání v otevřeném řízení se stanovenými kritérii, byl by zveřejněn jejich životopis a zdůvodnění výsledku výběrového řízení. 

### Příklady neprůhledností, politické korupce a trafik v městských firmách: 

1. Starostové a nezávislí (STAN) se radili s Michalem Rédlem, duševně chorým spolupracovníkem zločince Radovana Krejčíře. Řešili s ním rozdělování míst na Magistrátě a v dozorčích radách firem vlastněných Prahou
2. Koalice stojí na koupeném hlasu Moniky Krobové Hášové (ČSSD) – zastupitelka zvolená za TOP09 přeběhla k ČSSD a dostává odměnu 1,3 milionu korun ročně z titulu členky dozorčí rady Pražské energetiky
3. Vladimír Novák – syn bývalé radní Novákové za ČSSD sedí v dozorčí radě Pražské teplárenské holding - nikdo se nehlásí k tomu, že ho navrhl. Radní Nováková to označila za výsledek politických dohod, který nemůžeme změnit 
4. Antonín Weinert (ČSSD) – spoluzodpovědný za kauzu Key Investments na Praze 10, nyní místopředseda představenstva Pražské plynárenské holding
5. Karel Březina (ČSSD) – pravomocně odsouzený za podvod v městské firmě, dosazený do městské firmy Pražská plynárenská Distribuce, nyní chce být ve vedení superholdingu
6. Europoslanec Poche (ČSSD) a šéf klubu ANO Michal Hašek – měl jako člen dozorčí rady Pražské strojírny (dceřinné firmy DPP) dohlížet na její hospodaření, za danou dobu však byla auditem DPP zjištěna zásadní pochybení v hospodaření
7. Trafiky v PPH – společnost Pražská plynárenská holding je pouze schránka, která nemá vlastní činnost a jen vlastní Pražskou plynárenskou – přesto má vlastní vedení, které z firmy odčerpá několik milionů ročně
8. Volejbalista a zastupitel Antonín Lébl (ANO) - člen dozorčí rady Obecního domu, člen představenstva Pražské teplárenské, dříve člen představenstva Operátora ICT (v IT se nikdy nepohyboval) – jako každý ze zastupitelů ANO má cca 80-100 tis. Kč měsíčně

### Odkazy 

* [Návrh Pirátů k politice obsazování dozorčích rad](https://github.com/pirati-cz/KlubPraha/blob/master/materialy/mestske-firmy/stop-trafikam/09-navrh-na-breznove-zasedani/navrh.pdf).
