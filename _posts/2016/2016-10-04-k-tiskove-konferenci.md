---
date:	2016-10-04
category:	blog
tags:	Praha
layout:	post
title:	"Krnáčová vymáhání škody za Opencard po Bémovi nenechala ani prověřit" 
image:	jakub-kamera.jpg
author:	Mikuláš Ferjenčík
---

Piráti 29. září 2015, tedy před rokem, [vyzvali](https://praha.pirati.cz/opencard.html) primátorku Adrianu Krnáčovou a Radu Prahy, aby prověřila vymáhání škod způsobených v kauze Opencard po Pavlu Bémovi a dalších lidech odpovědných za vznik tohoto projektu. 

Primátorka Krnáčová v reakci na naši výzvu pro server Novinky.cz 8. října [uvedla](https://www.novinky.cz/domaci/382866-krnacova-praha-by-se-mela-domahat-odskodneni-za-opencard.html): „Pokud zde existuje sebemenší šance, že by vůči iniciátorům tohoto ztrátového projektu mohla být vyvozena odpovědnost, je naší povinností udělat pro to maximum.“

Bohužel se ale ukázalo, že to byly jen plané sliby. Z dokumentů poskytnutých magistrátem hlavního města Prahy vyplývá že: 

* Kauza vzniku Opencard bude promlčená 5. 12. 2016
* Advokátní kancelář najatá Prahou neprověřila odpovědnost Pavla Béma s odkazem na to, že záměrem hlavního města Prahy je prověřit vymáhání škody pouze po odsouzených úřednících. 
* Tvrzení Krnáčové, že odpovědnost Béma město prověřuje, nemá oporu ve výsledných dokumentech. 

Jakub Michálek, předseda zastupitelského klubu Pirátů, ke kauze říká: „Ačkoli jsme Radě před rokem zaslali podrobnou analýzu Bémových pochybení, Rada vůbec neprověřila Bémovu odpovědnost, navíc celý rok předstírala, že na tom pracuje. Primátorka Krnáčová své předvolební sliby o boji proti korupci zřejmě nemyslela úplně upřímně.“
