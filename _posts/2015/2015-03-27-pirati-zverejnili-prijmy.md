---
title:	Strany v pražském zastupitelstvu odmítly zveřejňovat příjmy svých politiků
layout:	post
category:	blog
author:	Jakub Michálek
image:	zastupitelstvo.jpg
tags:	informace piráti
date:	2015-03-27
---

Piráti odprezentovali veškeré své příjmy a majetková přiznání
přímo na zasedání pražského zastupitelstva. Vyzvali ostatní členy zastupitelstva, aby učinili totéž. Pražské zastupitelstvo však z vůle ODS, ČSSD, TOP09, ANO 2011 a KSČM návrh Pirátů na větší transparenci zamítlo.

> „Piráti se tím vyhraňují proti všem stranám současného systému, které o transparenci pouze mluví a na sobě ji nepraktikují. Dochází tu k naprostému kulturnímu míjení, kdy staré politické strany pojem transparence vůbec nechápe,“ myslí si předseda klubu Pirátů Jakub Michálek.

Koalice v pražském zastupitelstvu ve čtvrtek 26. března
výjimečně zařadila (na návrh ODS) projednání „nadstandardních odměn Pirátů“.
Jde o výjimečný případ, neboť jindy vůbec návrhy opozice nejsou nezařazeny.
Bod byl zařazen bezprostředně před volbu předsedy kontrolního výboru,
což mohlo mít za cíl Piráty zdiskreditovat. Stranám totiž začali šťouraví Piráti
vadit.

To se ale nepovedlo. Piráti upozornili, že řeší problémy pražského IT,
například v kauze Opencard,
a uvedli konkrétní případy toho, co se jim podařilo. Ostatně výčet všech jejich
aktivit je veřejně dostupný na webu.
K této činnosti je pověřila primátorka, dále jednají na základě úkolů
komise pro IT a nyní i kontrolního výboru. Rovněž reagovali na nepravdivé pomluvy
člena ODS Filipa Humplíka, že zastupitel Pirátů Ondřej Profant dělal před
sedmi lety web za 14milionovou dotaci.

Jakub Michálek následně prezentoval podrobně příjmy Pirátských zastupitelů.
Od města dostali v minulosti „nadstandardní“ odměnu ve výši cca 12 tis. Kč měsíčně před zdaněním (viz podrobně [dementi][/dementi/nebat-se-a-nekrast.html]). Na tuto odměnu podle počtu hodin má
však podle platného usnesení zastupitelstva nárok každý člen zastupitelstva,
který plní úkol, k němuž byl pověřen. Piráti také pracovali podstatně více času,
téměř celý pracovní úvazek.

**Piráti byli jediný klub, který kompletní příjmy a majetková přiznání
zveřejnil. Neskrýváme naše příjmy v žádné dozorčí radě, nevlastníme mediální
agentury a děláme tu dobrou práci, za kterou jsme podle zákona placeni.
Piráti způsob odměňování zveřejnili sami již před několika měsíci.**

Piráti dále navrhli usnesení, kterým vyzvali i všechny ostatní zastupitele, aby své
majetkové poměry zveřejnili, včetně tzv. prebend zastupitelů z dozorčích rad
městských společností.

Pro zveřejnění majetkových přiznání hlasovala vedle Pirátů
také primátorka Adriana Krnáčová a zastupitel Martin Polách (ANO 2011),
Jan Čižinský, Petra Kolínská, Matěj Stropnický (Trojkoalice), Filip Humplík (ODS),
Monika Krobová Hášová. Zbytek politiků ANO 2011, ODS a Trojkoalice a dále
celá ČSSD, TOP09 a KSČM.

**Z tohoto pohledu je tedy jednoznačné, že velká většina zastupitelstva
napříč politickými stranami nechce transparentní politiku, protože především
nechce transparentní politiky, u kterých si každý volič může porovnat majetek
před začátkem funkce a několik let po jejím skončení. Hrozí tak, že se budeme
setkávat s dalšími případy zázračných zbohatnutí jako u Stanislava Grosse
nebo Ivana Langra. Také u nich jde o přístup napříč politickým spektrem.**


