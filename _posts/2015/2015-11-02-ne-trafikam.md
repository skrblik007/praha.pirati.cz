---
title:	Řekněte NE politickým trafikám v Praze 5. listopadu v 9 ráno
layout:	post
category:	blog
author:	praha.pirati.cz
image:	trafika.jpg
tags:	trafiky zhmp
date:	2015-11-02
---

Pirátští zastupitelé začali před několika měsíci rozkrývat výše a zdroje příjmů Radmily Kleslové i dalších pražských politiků. Přispěli tak k veřejnému tlaku, který prozatím vedl k tomu, že samotná Kleslová se rozloučila nejen s některými svými trafikami, ale i s pozicí předsedkyně pražské buňky ANO. Přesto Radmila Kleslová zůstává hlavním zákulisním hráčem pražské politiky.

Již tento čtvrtek, **5. listopadu od 9:00**, proběhne **na Nové radnici - Mariánské náměstí 2** zasedání Zastupitelstva hl. m. Prahy. Prvním a nejzajímavějším bodem programu budou **příjmy Radmily Kleslové**, která z městských firem [čerpala 360 000 Kč měsíčně](https://praha.pirati.cz/kleslova-musi-pryc.html).

### Čtvrteční zasedání zastupitelstva s Piráty – 5. listopadu od 8:45 ###

Trafiky Radmily Kleslové jsou ale jen špička ledovce. Pojďme to využít a společně podpořit [Pirátský návrh usnesení](https://github.com/pirati-cz/webpraha/blob/gh-pages/assets/static/nominace.pdf), které má za cíl zprůhlednit pravidla pro nominace do dozorčích rad. O návrhu se bude hlasovat, a bude proto možné naživo sledovat, kdo ze zastupitelů podporuje boj proti korupci nejen předvolebními sliby, ale i ve skutečnosti. 

Vybavte se pirátskými rekvizitami, transparenty a vlajkami a staňte se účastníky jedinečného představení v podání pražských zastupitelů a zastupitelek. Můžete i sami [vystoupit v rozpravě](http://www.praha.eu/public/95/b5/3/1320285_215911_Manual_obcana.pdf), v tom případě přijďte nejpozději v 8:45, ať se stihnete přihlásit!


### Zastupitelské úterý trochu jinak – 3. listopadu od 18:00 ###

Pravidelné úterní setkání zastupitelů za Piráty s veřejností se tento týden promění v pirátskou dílnu. Jako vždy se sejdeme v našem centru na adrese **Řehořova 19 v 18:00**. Tentokrát si s sebou můžete vzít lepidla, nůžky, fixy, kamarády a pustíme se do tvorby pirátských propriet na čtvrteční zasedání, kde bude zábava pokračovat.

Cílíme hlavně na zastupitele, kterým vysíláme jasný vzkaz – Zrušte politické trafiky v Praze! 

Díky za sdílení!

- [Facebooková událost k zastupitelstvu](https://www.facebook.com/events/1267118669980899/)
- [Facebooková událost k workshopu na přípravu propriet](https://www.facebook.com/events/160558977628389/)

Kontakt:  
Mikuláš Ferjenčík, zastupitel za Piráty, 737 943 770


