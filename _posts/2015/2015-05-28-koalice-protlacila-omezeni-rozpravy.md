---
title:	Trojkoalice omezila diskusi a odmítla protikorupční opatření
layout:	post
category:	blog
author:	Jakub Michálek, Adam Zábranský
image:	proti-cenzure.jpg
tags:	kontrolní-výbor utajování
date:	2015-05-28
---

Pražská koalice zavedla **přísný 3minutový limit** na to, aby opoziční zastupitel 
představil návrh na zařazení bodu do programu zasedání zastupitelstva. 
Jednání zastupitelstva provázely **protesty opozice**, Piráti označili návrh za **nedemokratický**. 

> „Rozprava o programu je jediným okamžikem, kdy může opozice navrhnout a 
vysvětlit témata, která považuje za zásadní – pražská koalice totiž opoziční návrhy
zásadně nezařazuje na program jednání,“ říká pražský zastupitel Pirátů Adam 
Zábranský.
Upozornuje tím také na to, že koalice práva vystoupit k programu 
téměř nevyužívá, protože si ho předem domluví na jednání Rady.

> „Pirátům vadí, pokud je doba na jeden diskusní příspěvek k programu jednání 
nekonečná. Doba tří minut je však tak krátká, že opoziční zastupitel nemůže 
souvisle vyložit, co chce zařadit na program jednání a proč je to důležité. 
Zrovna od Strany zelených, která v roce 2011 na Praze 3 protestovala proti 
krátké 3minutové době, jsme tento antidemokratický návrh nečekali,“ 
uvádí předseda klubu Pirátů Jakub Michálek. 

Návrh protlačila navzdory protestům opozice primátorka Adriana Krnáčová 
a jeho autorství náleží klubu Trojkoalice (Strana zelených, KDU-CSL a STAN).
Trojkoalice dokonce návrh neprojednala ani ve výboru zastupitelstva, který 
vede jeho členka Petra Kolínská (SZ). Zastupitel Pirátů Mikuláš Ferjenčík
označil její přístup za pokrytecký, protože sama v minulosti blokovala návrhy, 
kvůli tomu, že nebyly předloženy do jejího výboru.

Koalice smetla i protikorupční opatření. Piráti předložili dalších 10 
[návrhů na změnu jednacího řádu][pm], které obsahovaly:

* **protikorupční opatření** (jmenovité hlasování Rady, přikládání položkových rozpočtů,
stanovisek výborů a komisí do důvodové zprávy, prostor pro odpověd na dotazy zastupitelů), 
* **zjednodušení možnosti pro občany vystoupit na zasedání** (elektronické přihlášky na interpelace, 
možnost výjimečného vystoupení hostů a právo občanů vystupovat k bodu, který navrhli) a 
* **zefektivnění jednání zastupitelstva** (zkrácení půlhodinových projevů na 
čtvrt hodiny, neumožnění dlouhého čtení návrhů, které koalice občas praktikuje).

Návrhy Pirátů zohledňovaly doporučení renomované organizace [Kohovolit.cz][kohovolit]. 
Návrhy Pirátů byly zaslány 
koalici dostatečnou dobu předem. Klub Pirátů spolu s TOP09 dokonce požádal o dodatečný čas,
aby se s návrhem mohli seznámit opravdu všichni koaliční zastupitelé a kluby daly své
závazné stanovisko k jednotlivým návrhům Pirátů. 

> „Pražská koalice však opět hlasovala jako
buldozer. Koalice zamítla všechny z předložených návrhů Pirátů, aniž by uvedla
jakékoliv argumenty proti návrhům Pirátů,“ říká Adam Zábranský, který návrhy klubu
Pirátů přednesl. Ostatní politické strany nepředložily žádné jiné návrhy.

**Dokumenty**

* [Pozměňovací návrhy Pirátů k jednacímu řádu][pm]
* [Komparace jednacích řádů sdružení Kohovolit.cz][kohovolit]
* [Fotky ze zasedání](https://www.flickr.com/photos/pirati/sets/72157653186024468)

---

*V Praze vládne koalice ANO, ČSSD a Trojkoalice (Strany zelených, KDU-CSL a STAN). 
Piráti jsou v konstruktivní opozici, kritizují problematické kroky koalice a předkládají 
vlastní návrhy na zvýšení otevřenosti radnice. Koalice je povětšinou ignoruje, zdržuje,
případně je vydává za vlastní.*


[pm]: https://github.com/pirati-cz/KlubPraha/raw/master/spisy/2015/66-jednaci-rad-zastupitelstva/navrhy-jdr.docx
[kohovolit]: http://kohovolit.eu/wp/kamil/policy-paper-praha.pdf
