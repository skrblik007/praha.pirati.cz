---
date:	2016-07-08
category:	blog
tags:	Praha kauzy
layout:	post
title:	"Pražský kmotr Petr Hulinský se stal náměstkem ministra vnitra" 
image:	hubre.jpg
author:	Mikuláš Ferjenčík
---

Petr Hulinský, bývalý předseda pražské ČSSD, se stal náměstkem ministra vnitra Milana Chovance (ČSSD). Piráti jmenování kritizují a požadují jeho odvolání. Hulinský ke 30. červnu skončil na ministerstvu školství. 

„Petr Hulinský (ČSSD) coby finanční náměstek primátora Béma pomohl přesvědčit pražské zastupitelstvo, že Opencard [vydělá miliardy korun](https://github.com/pirati-cz/KlubPraha/blob/master/spisy/2015/147-opencard-I/1-zadost/attachments/oc-aktualni.pdf). Později se Hulinský proslavil tím, že jako opoziční zastupitel obdržel za 3 roky odměny ve výši 19 milionů korun za křesla v dozorčích radách pražských firem. Založil tak tzv. Hulinského metodu neboli vyvádění milionů z městem vlastněných firem, kterou ČSSD v Praze praktikuje do dneška. Máme obavu, že pan Hulinský ve vedení ministerstva vnitra, pod které spadá i řízení policie, znamená, že místo boje se zločinem, korupcí a klientelismem mohou občané očekávat spíše opak. Vyzýváme ministra vnitra Chovance, aby Hulinského odvolal a za politického náměstka si vybral někoho důvěryhodného,“ říká Jakub Michálek, předseda zastupitelského klubu Pirátů v Praze. 

„Považujeme za skandální, že člověk, který v politice zavedl velrybaření - aby se stal poslancem, svážel Hulinský už v roce 1996 na volební sjezd pražské ČSSD nově přijaté členy autobusy - člověk, který kryl záda exprimátoru Bémovi a nechal si za to velmi dobře platit a člověk, který svým známým dohazoval miliony z veřejných peněz. Takový člověk nyní nastupuje jako náměstek na ministerstvo vnitra v době reorganizace policie. Jmenování Hulinského nasvědčuje tomu, že pravým důvodem reorganizace policie skutečně může být zametení korupčních skandálů ČSSD pod koberec.“ doplňuje Mikuláš Ferjenčík, zastupitel za Piráty v Praze. 

## Odkazy 

* [Hulinský je uveden jako náměstek na MVČR](http://www.mvcr.cz/clanek/vedeni-ministerstva-260932.aspx)
* [Profil Petra Hulinského na Idnes.cz](http://zpravy.idnes.cz/to-je-ale-sikovny-chlapik-ten-petr-hulinsky-co-on-vsechno-nedojedna-1ds-/zpr_archiv.aspx?c=A101123_104334_kavarna_chu)
* [Hulinského machinace s dary z městských firem](http://www.lidovky.cz/trestni-oznameni-hulinsky-z-cssd-zneuzil-dary-na-charitu-pm2-/zpravy-domov.aspx?c=A111124_101144_ln_domov_sk)
* [Šéf pražské ČSSD Hulinský si v pražských firmách vydělal 19 milionů](http://zpravy.idnes.cz/sef-prazske-cssd-hulinsky-si-v-mestskych-firmach-vydelal-19-milionu-1du-/domaci.aspx?c=A101012_114524_domaci_bar)
