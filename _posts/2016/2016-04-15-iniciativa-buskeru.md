---
date:	2016-04-15
category:	blog
tags:	Praha busking
layout:	post
title:	Výzva pouličním umělcům postiženým pražskou vyhláškou
image:	kytarista.jpg
author:	Mikuláš Ferjenčík
---

Jako zastupitelský klub Pirátů chceme přispět k tomu, aby bylo možné v Praze pouliční umění provozovat. Proto usilujeme o zmírnění aktuální vyhlášky, která je pro busking téměř likvidační. Abychom to ale mohli prosadit, potřebujeme mít v tomto směru více informací.

Proto prosíme všechny buskery, kteří kvůli nové vyhlášce dostali pokutu, nebo byli šikanováni policií, ať nám dají vědět. Nejvíc nás samozřejmě zajímají zjevně nepřiměřené postihy (například pokuta za hraní na zobcovou flétnu, protože vydává vysoké tóny). Jakým způsobem nás můžete kontaktovat? Buď můžete napsat jednoduše e-mail (mikulas.ferjencik@pirati.cz), nebo se stavte u nás v kanceláři (Mariánské náměstí 2, číslo dveří 40, kancelář Pirátů). Otevřeno máme každý den od 10:00 do 17:00, akorát okolo poledne můžeme být na obědě. 
