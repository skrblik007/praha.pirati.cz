---
date:         2017-03-06
category:     blog
tags:         praha
layout:       post
title:        "Piráti se připojují k návrhu na svolání mimořádného zastupitelstva kvůli ovlivňování výběrových řízení v Praze mafiánskými strukturami." 
image:        z-sal.jpg
author:       Mikuláš Ferjenčík
---

Zastupitelský klub Pirátů se dne 6. března 2017 jednomyslně usnesl, že souhlasí s návrhem na svolání mimořádného zastupitelstva. Důvodem je obsazování úřednických a odborných pozic města na základě politických dohod. Současná koalice navíc obsazování těchto pozic konzultovala i s lidmi napojenými na mafii, jak dokládá kauza europoslance Polčáka (STAN). 

Piráti již o zájmu podpořit svými čtyřmi hlasy mimořádné zasedání informovali předsedu klubu TOP 09, Václava Novotného, který je v této věci oslovil. 

Jakub Michálek, předseda klubu Pirátů v pražském zastupitelstvu ke kauze říká: "Je naprosto nepřijatelné, že současná koalice rozděluje úřednická místa podle politického klíče, jak dokládají e-maily radní Jany Plamínkové Stanislavu Polčákovi, bývalému místopředsedovi STAN. Polčák navíc informace o "volných pozicích", které mu Plamínková poskytovala, předával lidem spojeným s mafií. Skandál tohoto rozsahu si zaslouží mimořádnou pozornost a jediný způsob jak mu z opozice tuto mimořádnou pozornost věnovat, je svolání mimořádného zastupitelstva."

### Související odkazy

* [Kauza nominací STAN](http://www.rozhlas.cz/zpravy/domaci/_zprava/starostum-a-nezavislym-radi-krejciruv-muz-resi-s-nim-personalni-nominace--1702509)
