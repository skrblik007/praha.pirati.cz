---
date:	2016-06-21
category:	blog
tags:	Praha praha-1
layout:	post
title:	"Byznys snů. Provozuje farmářské trhy na Náměstí Republiky, neplatí za to nic" 
image:	praha1.png
author:	Adam Zábranský
---

Společnost Delicato centrum provozuje farmářské trhy na Náměstí Republiky. Na tom samo o sobě není vůbec nic špatného. Problém je, že za to městské části Praha 1 ani Magistrátu hl. m. Prahy neplatí ani korunu. Na jiných místech (Náplavka, Jiřího z Poděbrad) přitom provozovatelé farmářských trhů platí přes milion korun ročně, a to tam trhy nejsou zdaleka tak časté. „Přenechání takto lukrativního místa provozovateli zdarma nedává žádný smysl, farmářské trhy v centru Prahy jsou byznys, který si na sebe vydělá. Praha 1 očividně přichází o více než milion korun ročně. Na tuto skutečnost upozornil spolek Kverulant již před více než rokem a od té doby radnice smlouvu nezměnila, což vyvolává silné pochybnosti o tom, že se jedná o pouhé pochybení,“ shrnuje kauzu pražský zastupitel za Piráty Adam Zábranský.

Na vině přitom je jak Praha 1 tak hlavní město Praha. Magistrát totiž Praze 1 poskytl za účelem provozování farmářských trhů prostory na Náměstí Republiky zdarma, městská část je pak zdarma poskytla společnosti Delicato centrum.

## Odkazy

* [Více než rok staré shrnutí Kverulanta](http://www.kverulant.org/kauza/prazsky-byznys-s-farmari)
* [Smlouva provozovatele s Prahou 1](https://github.com/pirati-cz/KlubPraha/tree/master/spisy/2016/098-farmarske-trhy-praha-1/02-odpoved)
* [Smlouva mezi Magistrátem a Prahou 1](https://github.com/pirati-cz/KlubPraha/tree/master/spisy/2016/098-farmarske-trhy-praha-1/06-odpoved-mhmp)
