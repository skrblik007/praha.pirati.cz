---
title:	Zastupitelský Piratecon
layout:	post
category:	blog
author:	Jan Loužek
image:	pirati-ujezd.jpg
tags:	akce piráti
date:	2014-12-02
---

Všechna zastupitelstva jsou již nyní sestavena a všichni starostové a primátoři byli zvoleni. Piráti mají v České republice celkem nyní 37 zastupitelů, z toho 5 v Mariánských Lázních a 4 na pražském magistrátu. Potom je zde zhruba několik desítek dalších nepirátů zvolených s podporou Pirátské strany na kandidátkách v různých koalicích. To samo o sobě je značný počet lidí, kteří mohou českou komunální politiku výrazným způsobem změnit. Zde v Praze jsme s tím začali – a chceme to dát jasně vidět nejen všem ostatním Pirátům, ale především občanům.

Proto jsme se rozhodli uspořádat v polovině měsíce prosince zastupitelský Piratecon – konferenci, zaměřenou na téma zapojení Pirátů do lokální politiky. Bude určená všem Pirátům a propirátsky smýšlející veřejnosti, zajímající se o svobodné šíření informací, transparentní výběrová řízení, zavedení svobodného softwaru a open source do administrativy jednotlivých měst apod. 

Organizátorem akce je Zastupitelský klub Pirátů pražského magistrátu. Jako přednášejí budou na Pirateconu vystupovat právě pražští zastupitelé (Jakub Michálek, Ondřej Profant, Adam Zábranský a Mikuláš Ferjenčík). Přítomna poté bude i celá řada dalších zastupitelů z ostatních měst. Ti zde získají unikátní příležitost nejen pro sdílení vlastních zkušeností ze zařizování pirátských kanceláří na radnicích po celé zemi, ale také budou moci čerpat od všech ostatních, kteří se budou akce účastnit. Piratecon se koná v Praze na Smíchově (centrum ImpactHUB, Drtinova 10), ve dne 13. prosince 2014, od 9:00 do 16:00 hodin. Program počítá s těmito přednáškami a workshopy: 

* 9:00 Registrace
* 9:45 zahájení
* 10:00 Začátek programu
* 10:00 - 11:30 (stage 1) **Lucie Sedmihradská**: Jak uhlídat rozpočet obce.
* 11:30 - 11:35 přestávka
* 11:35 - 13:00 (stage 1) **Ondřej Profant, Ondřej Koch**: Využití open source na úřadě.
* 11:35 - 13:00 (stage 2) **Lukáš Prnka**: Jsem nováček v zastupitelstvu. Co mám dělat? 
* 13:00 - 14:30 oběd (formou dovezeného cateringu pro ty, co se přihlásili a z vlastních zásob pro ty, kdo se nepřihlásili).
* 14:30 - 16:00 (stage 1) **Jakub Michálek**: Zveřejňování smluv, podkladů, platů, záznamů zastupitelstev.
* 14:30 - 16:00 (stage 2) **Ondřej Profant**: Aplikace redmine v prostředí zastupitelských kanceláří
* 14:30 - 16:00 (stage 3) **Lukáš Prnka**: Poradna
* 16:00 - 16:10 (stage 1) **Kamil Gregor**: Projekt zaznamenávání profilových hlasování v zastupitelstvu

Program se bude soustředit především na tři hlavní bloky – zveřejňování informací v rámci zastupitelstev, možnosti open source a svobodného softwaru v administrativě obcí a měst a správu majetku jednotlivých municipalit.

Přijďte se i vy na konferenci podívat. Je otevřená a vstup je zdarma. Registrace je k dispozici [na tomto formuláři](http://bit.ly/1zMbAyR). Aktuální vývoj můžete sledovat i na [FB události](https://www.facebook.com/events/1575533702676558/).


