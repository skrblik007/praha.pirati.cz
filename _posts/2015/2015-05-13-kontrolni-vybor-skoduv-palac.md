---
title:	Kontrolní výbor požaduje prověřit škodu způsobenou v kauze Škodův palác
layout:	post
category:	blog
author:	Jan Loužek, Mikuláš Ferjenčík
image:	palac-zapad.jpg
tags:	kauzy Škodův-palác kontrolní-výbor
date:	2015-05-13
---

Kontrolní výbor na svém mimořádném jednání dnes schválil návrh Jakuba Michálka prověřit způsobenou škodu v případě kauzy Škodova paláce. Kauza, která se táhne již od roku 2006 může být totiž již příští rok promlčena. Předseda zastupitelského klubu Pirátů proto prosadil na kontrolním výboru požadavek, aby Magistrát aktivně informoval o postupu orgánů činných v trestním řízení ohledně kauzy Škodova paláce. Úřad má dále zajistit, aby bylo prověřeno podezření o vzniku škody, ke které došlo chybnými rozhodnutími v letech 2005 a 2006. Tehdy totiž Rada hlavního města přiklepla zakázku na pronájem Škodova paláce společnosti Copa Retail a za dvacetiletý nájem se rozhodla zaplatit přes čtyři miliardy korun. A to i přesto, že hodnota paláce i po rekonstrukci se pohybuje někde okolo 1,4 miliardy Kč. Podle posudků je pronájem dvakrát předražený a realitní magnát Pawlowski na operaci vydělal cca 2 mld. korun.

Jakub Michálek ke svému návrhu říká: "Praha přišla o dvě miliardy korun a to nemůžeme ignorovat. Je potřeba zabránit promlčení kauzy. Město by mělo po politické garnituře z éry Pavla Béma vymáhat způsobenou škodu."




