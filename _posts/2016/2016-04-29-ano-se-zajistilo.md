---
date:	2016-04-29
category:	blog
tags:	Praha zhmp Karel-Březina
layout:	post
title:	"Březina bude předsedou výboru pro majetek, ANO se zajistilo." 
image:	brezina-ludvik.jpg
author:	Mikuláš Ferjenčík, Ondřej Profant, Jan Loužek
---

Po dlouhodobé agónii vládnoucí koalice, která trvala od října 2015, získalo hlavní město Praha konečně plnohodnotnou jedenáctičlenou radu. Zasednou v ní Daniel Hodek (ČSSD) jako radní pro soc. politiku, Karel Grabein Procházka (ANO 2011) jako radní pro správu majetku a majetkových podílů města, Irena Ropková (ČSSD) jako radní pro oblast školství a Petra Kolínská (Trojkoalice) jako náměstkyně pro územní plánování. Překopány byly výbory zastupitelstva; přibudou nové (smart cities, evropské fondy, sociální politika). Pro Piráty toto znamená dvě místa ve výborech navíc; pro vládnoucí koalici [nové dobře placené pozice](http://neovlivni.cz/plus-80-tisic-ze-dne-na-den-prehled-jak-se-politici-v-praze-zajistili/). Za povšimnutí také stojí odložení zamítnutí nežádoucích změn územního plánu. 

## Nová koaliční smlouva.

* Nová koaliční smlouva byla podepsána hodinu před začátkem zasedání zastupitelstva. Všechny koaliční strany tak hlasovaly jako jeden muž.
* Neprošel proto návrh Jakuba Michálka, aby se pražské Zastupitelstvo věnovalo "zapadnutému" usnesení, vyzývajícímu k boji proti pol. trafikám.
* Neprošel proto návrh Mikuláše Ferjenčíka, aby se vždy před zasedáním Zastupitelstva konala pravidelná schůzka předsedů všech klubů.

## Kdo jsou noví předsedové výborů?

* Finanční výbor – zůstává [Kulich](http://www.piratskelisty.cz/clanek-240-kulich-z-motola-byla-porusena-moje-autorska-prava) Miloslav Ludvík, není potřeba blíže komentovat. 
* Smart cities – Jaroslav Štěpánek, který nebyl schopen ani po několika dotazech alespoň říci, co to jsou podle něho Smart Cities.
* Sport a volný čas – Antonín Lébl: bere 90 000 Kč měsíčně jako člen představenstva Operátora ICT, aniž by rozumněl informatice.
* Majetek a správa majetkových podílů – Pravomocně zahlazený podvodník Karel Březina. 
* Sociální politika – Jarmila Bendová; dřívější předsedkyně výboru pro dopravu, která zaujala tím, že jeho řízení vůbec nezvládla.
* Životní prostředí – Jiří Haramul, o kterém víme akorát to, že bojuje za rozšiřování skládky v Ďáblicích.
* Územní rozvoj a územní plán – Jan Slezák, který proslul svým zásahem během Palachova týdne v roce 1989 a podezřelými změnami územího plánu v minulém volebním období. 

Místopředsedové výborů jsou rovněž "známé firmy". Do výboru pro legislativu a **protikorupční opatření** směřuje na pozici místopředsedkyně [přeběhlice](https://praha.pirati.cz/trafikantka-zustane.html) Monika Krobová Hášová, která za zachování svého místa v dozorčí radě Pražské energetiky vstoupila do klubu ČSSD a stala se z ní koaliční zastupitelka. Druhým mužem kulturního výboru bude Lukáš Kaucký, který byl hlavním iniciátorem přátelství Prahy s Pekingem (kde Praha souhlasila s politikou jedné Číny). V dopravním výboru bude místopředsedou Michal Hašek, předseda klubu ANO 2011 a pravá ruka Radmily . 

## Změny územního plánu 

V odpoledních hodinách pražské zastupitelstvo schválilo ty podněty na změnu pražského územního plánu, které výbor pro územní plánování i příslušná komise rady navrhovaly schválit. Ty, které výbor a komise navrhovaly zamítnout, však zastupitelstvo pouze odložilo. Proč? Koalici přesvědčil Jan Slezák, staronový šéf výboru pro územní rozvoj a územní plán, který tento postup navrhl. Přiživil tak obavu, že o změnách územního plánu nerozhoduje věcná smysluplnost, ale zákulisní vlivy. Trojkoalice nedokázala Slezákovu kroku čelit a většina jejího klubu tento postup akceptovala, když tisk jako celek schválila. 
