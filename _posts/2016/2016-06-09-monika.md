---
date:	2016-06-09
category:	blog
tags:	výbory trafiky
layout:	post
title:	"Praha začala řešit, kolik bere politická přeběhlice Krobová Hášová (ČSSD)" 
image:	monika-penize.jpg
author:	Jakub Michálek
---

Kontrolní výbor na svém zasedání 8. června začal řešit kauzu zastupitelky Krobové Hášové. Ta byla zvolena za TOP 09 a během volebního období [přestoupila](https://praha.pirati.cz/trafikantka-zustane.html) do pražského klubu ČSSD vedeného Karlem Březinou. Díky tomu zůstala v dozorčí radě městem ovládané firmy Pražská energetika, a.s. Mezi 8člennou dozorčí radu se vedle 30 tis. měsíčního platu rozděluje ještě [15 milionu ročně](https://praha.pirati.cz/assets/img/posts/15mega.jpg) tzv. tantiéma (přesný údaj na jednoho člena firma i zastupitelka stále [tají](https://praha.pirati.cz/assets/img/posts/odmitani.jpg). I s Krobovou Hášovou má vládnoucí koalice Adriany Krnáčové v Praze většinu dvou hlasů.

Počet zasedání dozorčí rady Pražské energetiky je 4 ročně a 3 usnesení po e-mailu – zkrátka za tu práci moc hezká odměna, která je určitě zasloužená, ale její přesná výše by měla být zveřejněna v oznámení podle Etického kodexu, který Krobová Hášová v roce 2011 podepsala. A to není, což Krobová Hášová zdůvodňuje neochotou německých vlastníků EnBW, kteří mají ve firmě menšinový podíl. 

Proto jsem dnes problém přednesl na kontrolním výboru Zastupitelstva hl. m. Prahy. Pravidla musí platit pro všechny a lidé mají právo vědět, že koalice Adriany Krnáčové se opírá o zaplacený hlas přeběhlice nyní z ČSSD. Zastupitelka Krobová Hášová náš podnět, aby dodržovala Etický kodex, považuje za „útok“ na svou osobu. Spíš je to ale „nutná obrana“ před jejím útokem na městskou pokladnu.

Dále kontrolní výbor vyzval Radu hlavního města Prahy, aby urychleně schválila pravidla proti tzv. politickým trafikám, které měla předložit již v lednu, ale v červnu je stále nemáme. Zatímco na celostátní úrovni se strana ANO miliardáře Andreje Babiše ohání bojem proti politickým trafikám, v Praze s tím otálí a sama do nich umisťuje svoje zastupitele.


## Usnesení kontrolního výboru Zastupitelstva

Kontrolní výbor ZHMP

1) konstatuje, že neuvedením údajů o příjmech v oznámení JUDr. Moniky Krobové Hášové dle Etického kodexu ZHMP mohlo dojít k porušení čl. 4 Etického kodexu,

2) pro potvrzení či vyloučení tohoto podezření ukládá předsedkyni kontrolního výboru, aby oficiálně požádala společnost Pražská energetika, a.s., o zveřejnění příjmů zástupců hl. m. Praha v dozorčí radě společnosti anebo zdůvodnila, proč tak neučiní.
Pro usnesení: všichni kromě JUDr. Moniky Krobové Hášové

