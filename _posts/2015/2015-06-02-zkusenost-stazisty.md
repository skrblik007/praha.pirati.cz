---
title:	Stážista si zkusil týden na magistrátu
layout:	post
category:	blog
author:	Petr Běhounek
image:	dvere.jpg
tags:	stáže
date:	2015-06-02
---

Student Petr Běhounek, který jako stážista pomáhal nejprve v Pirátském centru a později v naší kanceláři na Mariánském náměstí, sepsal své základní postřehy v tomto krátkém článku.

Získal jsem praxi u České pirátské strany a dostal jsem příležitost nahlédnout pod pokličku magistrátu hl. m. Prahy. Vidět jak funguje řízení zastupitelského klubu a města. Jak probíhá příprava klubu na jednání zastupitelstva a samotné jednání.

Když jsem šel první den na magistrát, nevěděl jsem co mě čeká. Po náročném překonání vchodových dveří Nové radnice jsem zamířil ke kanceláři strany v místnosti 40. V očekávání co přijde jsem přistoupil ke dveřím a vzal za kliku. Nic. Bylo zamčeno. Tak jsem si sedl na sedačku na chodbě a čekal. Pět minut, deset minut, čas ubíhal a já začínal pochybovat jestli jsem na správném místě. Když najednou přišel Adam Zábranský, nejmladší pražský zastupitel.

Během jednoho týdne v kanceláři zastupitelského klubu Pirátů jsem měl možnost se podívat, jak pracuje politická strana na místní úrovni. Hned první den začali zastupitelé poradou, ve které se připravili na celý týden. Rozdělili si tam také úkoly; připravili si podklady na jednání zastupitelstva a na jednání výborů. Samotné jednání se pak konalo ve čtvrtek, kde jsem mohl vidět jak se Piráti potýkají s nástrahami zastupitelské demokracie. Diskuze byly dlouhé; zasedání trvalo přes 12 hodin. Všichni se zabývali především změnou jednacího řádu, tedy pravidel diskuze. Viděl jsem způsoby jednání koalice i opozice a to, jak někteří urputně soupeří a snaží se prosadit své návrhy na místo toho, aby se otevřeli kompromisu a jednali pro dobro všech.

Během celého týdne jsem získal mnoho nedocenitelných dovednosti jako schpnost orientovat se v zápisech z jednání výborů a orientovat se v jednání zastupitelstva. Také jsem se dozvěděl mnoho o zákonu o svobodném přístupu k informacím. O tom, jak sepsat žádost o informace  a následně se bránit jednání úředníků, kteří přirozeně informace poskytovat příliš nechtějí.

Každému kdo hledá nové zkušenosti, kdo hledá způsob jak se realizovat nebo prosadit své názory a něco skutečně změnit, doporučuji ať kontaktuje Českou pirátskou stranu. 



