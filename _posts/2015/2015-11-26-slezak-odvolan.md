---
title:	Piráti prosadili odvolání předsedy výboru pro územní plán, Jana Slezáka
layout:	post
category:	blog
author:	Mikuláš Ferjenčík
image:	hlasovani-slezak.png
tags:	územní-plán kauzy
date:	2015-11-26
---

Předseda výboru pro uzemní rozvoj a územní plán Jan Slezák (ČSSD) byl dnes odvolán z této funkce na návrh zastupitele Pirátů Mikuláše Ferjenčíka. Pro odvolání hlasovali Piráti, TOP09, ODS, Trojkoalice a Nezávislí. 

Hlavní důvody Pirátů pro odvolání Jana Slezáka:

1. velel první rotě pohotovostního pluku SNB, který rozháněl občany při Palachově týdnu v roce 1989,
2. navrhoval netransparentní změny územního plánu, u kterých komise pro územní plán doporučila zamítnutí,
3. protlačil výborem balík plošných úprav územního plánu a upřel při tom právo na diskusi občanům a zástupcům městských částí. 

Mikuláš Ferjenčík k odvolání Jana Slezáka říká: "Je to velký úspěch, ve funkci skončila jedna z nejprotřelejších postav pražské ČSSD. Jan Slezák v Zastupitelstvu hl. m. Prahy sedí od roku 2002 a působí jako pravá ruka Karla Březiny pro oblast územního plánování." 


