---
title:	Právník utajuje informace v Kongresovém centru, teď dostane další zakázku od Prahy
layout:	post
category:	blog
author:	Adam Zábranský
image:	pakul.jpg
tags:	městské-firmy kauzy
date:	2015-05-18
---

Právník JUDr. Petr Balcar vyhrál výběrové řízení na poskytování právních služeb v průběhu zadávání veřejných zakázek pro odbor školství. Spolu s několika dalšími advokáty byl osloven v rámci podlimitního řízení a nabídl nejnižší cenu (2500 Kč/hod.).

Stejný právník ovšem poskytuje právní služby pro Kongresové centrum Praha, a.s., kde utajuje informace. Informace žádané podle zákona o svobodném přístupu k informacím totiž odmítá poskytovat s tím, že [Kongresové centrum prý není povinným subjektem](https://github.com/pirati-cz/KlubPraha/blob/master/spisy/2015/53-poskytovani-informaci-kongresovym-centrem/1-vyzva-kongresovemu-centru/odpoved.pdf) podle tohoto zákona. To je přitom hloupost, protože je z větší poloviny vlastněno státem a z menší poloviny hl. m. Prahou. Judikatura takové firmy jednoznačně mezi povinné subjekty řadí. Minulý týden jsme požádali primátorku Krnáčovou, ať v Kongresovém centru zjedná nápravu.


