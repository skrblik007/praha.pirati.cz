---
date:	2016-05-17
category:	blog
tags:	výběrová-řízení
layout:	post
title:	"Staň se asistentem pirátského senátora Libora Michálka" 
image:	libor-michalek.png
author:	Jakub Michálek
---

V pražském sdružení Pirátů hledáme **Pirátského asistenta pro senátora Libora Michálka**, nejznámějšího českého oznamovatele korupce. Pokud sympatizuješ s Piráty, líbí se ti zásady průhledného hospodaření a chceš si trochu přivydělat, je tohle pro tebe ta pravá nabídka. Ideální pro studenty práv či politologie (není ale podmínkou).

## Poptávaná činnost:

* připomínkování a tvorbu návrhů pro senátora Libora Michálka z hlediska Pirátského programu, spolupráce se senátorem Liborem Michálkem a jeho týmem,
* medializace aktivit senátora a jeho týmu,
* koordinace s Pirátskými asistenty dalších senátorů a komunikace s krajským sdružením Praha a republikovým předsednictvem,
* předpokládaný rozsah činnosti je cca 20 hodin týdně (cca poloviční úvazek)

## Nabízíme:

* smlouvu na dobu neurčitou, s odměnou 6 až 11 tis. Kč měsíčně (odměna za kvalitu),
* možnost podílet se na realizaci Pirátského programu,
* práce ve skvělém kolektivu se senátorem Liborem Michálkem a jeho týmem, vedením Pirátské strany i širokou a rozmanitou členskou základnou,
* seznámení s moderními technologiemi používanými při fungování Pirátské strany,
* práci v Senátu Parlamentu České republiky, v Pirátském centru či z domova (podle dohody a aktuálních potřeb)

## Požadujeme:

* filosofické ztotožnění se s [Pirátským programem][program] a jeho dobrou znalost
* znalost návrhů [Rekonstrukce státu][rest] a zájem o politiku
* znalost kancelářských balíků, schopnost naučit se používat [Pirátský redmine][redmine] a [Pirátské fórum][forum] a další technické systémy
* vynikající komunikační dovednosti, reprezentativní a příjemné vystupování
* dobrý písemný projev a zkušenosti s legislativní prací
* časová flexibilita (aktivity mají často nárazový charakter v časovém tlaku) a samostatnost
* znalost anglického jazyka

[rest]: http://www.rekonstrukcestatu.cz/cs
[program]: https://www.pirati.cz/program/start
[forum]: https://forum.pirati.cz
[redmine]: https://redmine.pirati.cz/

## Zasílání nabídek

V nabídce nám prosím zašli v jednom PDF dokumentu následující materiály: 

1. krátký motivační dopis,
2. svůj životopis,
3. referenční dokument z vlastní tvorby týkající se přípravě legislativy (např. stanovisko k návrhu zákona, vyjádření, pozměňovací návrh s důvodovou zprávou atd. – lze zaslat již hotové nebo lze napsat pro účely tohoto výběrového řízení),
4. draft možné tiskové zprávy Pirátů k některému z legislativních návrhů uvedených v [plánu na rok 2016][plan].

[plan]: https://redmine.pirati.cz/projects/senat/roadmap

Pokud máš nedejbože záznam v trestním rejstříku, popiš ho a zdůvodni. Podrobnosti o výběrovém řízení si přečti v [pravidlech výběrového řízení](pravidla.md). Pokud máš zájem o upřesnění informací, kontaktuj zveřejňovače zastupitelského klubu Jana Loužka prostřednictvím níže uvedeného e-mailu.

Poptávaná činnost může být dodána jako služba živnostníkem (na IČO) či můžeme na tuto činnost přijmout zaměstnance (DPP, DPČ) – v takovém případě zahrnuje výše avizovaná částka i všechny odvody na straně zadavatele, skutečná částka vyplacená zaměstnanci tedy bude nižší. Na zadání bude sepsán standardní zadávací list podle [podmínek pro placené úkoly](https://github.com/pirati-cz/sablony/blob/4b07ba675434ee634c527909d537122264cc712e/ukoly/podminky/podminky.md) s vykazováním v systémů [redmine][redmine].

**Nabídku nám prosím zašli do 2. června 2016, do tří dnů se ti ozveme ohledně výsledku výběrového řízení nebo dalšího postupu. Nabídku pošli na adresu <jan.louzek@pirati.cz>, kopii potom na <info@pirati.cz>.**

----

## Související odkazy

* [Pravidla výběrového řízení](https://github.com/pirati-cz/KlubPraha/blob/master/vyberka/asistent-senatora/zadani/pravidla.md)
* [Schválené usnesení](https://github.com/pirati-cz/KlubPraha/blob/master/vyberka/asistent-senatora/zadani/usneseni.md) 

