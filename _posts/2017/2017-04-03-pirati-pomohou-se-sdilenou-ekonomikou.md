---
date:         2017-04-03
category:     blog
tags:         praha doprava
layout:       post
title:        "Pomůžeme ministru dopravy s legislativou ke sdílené ekonomice" 
image:        uber.jpg
author:       Dana Balcarová, Věra Marušiaková
---
 
Předseda Pirátů Bartoš se sešel s ministrem ANO Danem Ťokem. Společně řešili dálnice, vlaky a taxislužby. Na návštěvu zprostředkovanou šéfem hnutí ANO Andrejem Babišem dorazil Bartoš s pirátským zastupitelem Mikulášem Ferjenčíkem. Schůzky se účastnil také šéf ŘSD pan Jan Kroupa.
 
Bartoš předložil ministrovi otázky týkající se sporných výběrových řízení na archeologické práce při výstavbě úseků dálnic D11 a D35. Objemy práce střídavě oscilují v částkách od 300 milionů až přes jednu miliardu. Ministr poskytl Bartošovi vysvětlení. 
 
> „Výběrová řízení obecně v ČR zahalují závoje netransparentnosti či podmínek šitých na míru. Materiály od ministra prostuduji a konfrontuji například s doporučeními akademie věd či archeologického institutu, který tyto práce a subjekty, které se jich mohou účastnit, řeší. Miliardové rozdíly mezi odhady, ale i potenciální navýšení v řádech stovek milionů nejsou podezřelé jen mně.“ hodnotí setkání předseda a lídr strany pro volby do poslanecké sněmovny Ivan Bartoš.

Jeho stranický kolega Ferjenčík řešil s ministrem liberalizaci taxislužeb a situaci sdílených služeb typu Liftago a Uber. Shodli se spolu na nutných, převážně bezpečnostních podmínkách, které v současnosti některé sdílené způsoby dopravy nesplňují. Ferjenčík poukazoval na to, že současná situace, kdy jedna ze služeb respektuje zákon a montuje si do aut zbytečné taxametry, zatímco druhá prostě riskuje pokutování svých lidí, do budoucna pokřiví trh v neprospěch poctivých podnikatelů. Ministr Ťok, který tuto otázku řeší na úrovni Evropské unie, nabídl Pirátům mezi řečí podporu v případě, že by návrh reformy upravující služby sdílené ekonomiky jako je Liftago, Uber ale i AirBNB dokázali předložit.
 
> „Současná česká legislativa zbytečně brzdí rozvoj sdílené ekonomiky. Pokud se naše právní prostředí nedokáže přizpůsobit realitě 21. století, nemůžeme čekat modernizaci, dynamický růst a dohánění vyspělých západních ekonomik. V konečném důsledku na to doplatí každý. Někdo tu práci udělat musí. Pokud ji neudělá Ministerstvo dopravy, uděláme ji my. Oceňujeme, že jsme dostali od pana ministra zelenou,“ říká Mikuláš Ferjenčík. 

### Odkazy

* [Zápis o schůzce s ministrem Ťokem v Pirátské evidenci lobbistických kontaktů](https://forum.pirati.cz/posting.php?mode=reply&f=570&t=13315)
 
### Kontakty

* Mikuláš Ferjenčík, zastupitel za Piráty v Praze, 737 943 770
* Ivan Bartoš, předseda Pirátů, 603 415 378
