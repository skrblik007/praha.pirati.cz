---
title:	Na magistrátu zavlaje duhová vlajka
layout:	post
category:	blog
author:	Jakub Michálek
image:	duhova-vlajka.jpg
tags:	Praha
date:	2015-07-17
---

Prahou dne 15. 8. 2015 projde průvod Prague Pride zaměřený na LGBT tématiku. Tématem letošního, již 5. ročníku, je motto: Stejně jsme všichni teplí. Festival má za cíl upozorňovat na to, co je pro lidi společné (sexuální orientace na jedno pohlaví to naštěstí není). Pochod je jen jednou z částí festivalu. Primátorka Adriana Krnáčová nad festivalem převzala záštitu. 

Dopisem jsem primátorku Krnáčovou za klub Pirátů požádal, aby Hlavní město Praha podpořilo konání festivalu rovněž vyvěšením duhové vlajky na budovách Magistrátu hl. m. Prahy v Jungmannově ulici a na Nové radnici. Je třeba si uvědomit, že vyvěšení duhové vlajky je znamení pro zaměstnance, že se hlavní město Praha jako zaměstnavatel hlásí k rovnému zacházení. Zastupitelský klub Pirátů vyvěsí duhovou vlajku v okně své místnosti (č. 40, přízemí, Nová radnice) bez ohledu na to, zda se přidá též radnice.

Akce je v Praze již tradiční a my Piráti jsme ji rádi svou účastí na průvodu několikrát osobně podpořili a letos tomu nebude jinak. Podobné akce patří ke koloritu západních metropolí, které svou identitu zakládají na tom, že se mohou radovat z rozmanitosti obyvatel, a na jejich vzájemném mírumilovném soužití. 

[Dopis primátorce a předvolební anketa mezi pražskými politiky z roku 2014](https://github.com/pirati-cz/KlubPraha/tree/master/spisy/2015/93-vlajka-queer/1-podnet)


