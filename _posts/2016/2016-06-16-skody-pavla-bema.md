---
date:	2016-06-16
category:	blog
tags:	Praha
layout:	post
title:	"Piráti předali Praze 10 000 Kč na vymáhání škod po Pavlu Bémovi" 
image:	10kbemovi.jpg
author:	Mikuláš Ferjenčík
---

Zastupitelé Pirátů na dnešním jednání zastupitelstva předali primátorce Krnáčové symbolický šek na 10 000 Kč, kterými hodlají podpořit vymáhání škod, které způsobil bývalý primátor Pavel Bém Praze mimo jiné v kauze Opencard. 

Jakub Michálek, předseda zastupitelského klubu Pirátů, k předání částky říká: "Piráti už před rokem předali vládnoucí koalici podkladovou analýzu v kauze Opencard. Bohužel současné vedení Prahy pod taktovkou Adriany Krnáčové kauzy neprošetřuje, čímž se stává za škodu spoluzodpovědnou."

Piráti částku získali dražbou kalendáře z cest Pavla Béma po velehorách, který jim Bém zaslal, zbytek je částka, kterou obdržel Jakub Michálek jako odměnu za činnost zastupitele v době, kdy byl na dovolené. 

O přijetí daru, ale především o vymáhání škody po Bémovi, musí rozhodnout Rada Prahy. 

**Návrhy Pirátů na vymáhání škod způsobených Bémem:**

* [Škodův palác](https://praha.pirati.cz/skoduv-palac-2.html)
* [Opencard](https://praha.pirati.cz/opencard.html)
