---
title:	Nová vyhláška o buskingu – Praha drasticky omezí pouliční umění
layout:	post
category:	blog
author:	Mikuláš Ferjenčík
image:	busking-schvalen.jpg
tags:	magistrát busking
date:	2016-01-28
---

Zastupitelstvo hlavního města Prahy dnes schválilo hlasy ANO, ODS, ČSSD, KSČM a části Trojkoalice novou obecně závaznou vyhlášku o buskingu. Piráti předložili protinávrh, který byl rozumným kompromisem pro zachování buskingu i klidnější život občanů centra, ale neprošel. Podle Pirátů povede nová vyhláška ke drastické redukci, zejména hudebního pouličního umění v Praze. 

Pouliční umění bude podle nové vyhlášky zakázané na drtivé většině míst, kde ho hudebníci a další umělci v současné době provozují, tedy ve více než třiceti ulicích. V centru Prahy se navíc zakazuje používání hlasitých hudebních nástrojů, dechových nástrojů vydávajících vysoké tóny i používání zesilovačů. Vyhláška navíc zavádí povinné střídání břehů Vltavy, na kterých se smí hrát, po jedné hodině. Toto pravidlo se vztahuje na území celé Prahy. 

Mikuláš Ferjenčík, zastupitel Pirátů k návrhu říká: „Je to škoda, město jde ode zdi ke zdi. Nejprve pouliční umění plošně povolí a poté, co sem přitáhne umělce, ho zase zakáže. Piráti předložili kompromisní znění vyhlášky, ale v zastupitelstvu bohužel nebyla vůle předložený návrh věcně upravovat.“

* [Návrh vyhlášky, který prošel](https://github.com/pirati-cz/KlubPraha/blob/master/materialy/busking/Navrh_vyhlasky_predlozeny_radou.pdf)
* [Návrh vyhlášky z dílny Pirátů](https://github.com/pirati-cz/KlubPraha/blob/master/materialy/busking/Vyhlaska_busking_pirati.pdf)



