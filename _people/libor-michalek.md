---
order: 7
name:        Libor Michálek
title: Jakub Michálek
fullname: Mgr. Libor Michálek, MPA
layout:      lide
img: libor-michalek.png
description: Nezávislý senátor za Piráty, Zelené a KDU-ČSL; finanční analytik, whistleblower a nejznámější český oznamovatel korupce.
sub: Nezávislý senátor
anotation: Pískám, když se nehraje fér
mail: michalekl@senat.cz
foto: https://www.flickr.com/search/?text=Libor%20Michalek&sort=relevance&user_id=68741528%40N03
facebook:  https://www.facebook.com/libormichalekfanclub/
---

**Mgr. Libor Michálek, MPA** (* 14. prosince 1968 Náchod) je senátor za koalici Pirátů, Strany Zelených a KDU-ČSL v Senátu. Pracoval jako finanční analytik; znám je především ale jako oznamovatel korupce a whistleblower. Je ženatý a má 3 děti.

Po studiích na Přírodovědecké fakultě v Olomouci pracoval na Fondu národního majetku (FNM), kde v roce 1996 poprvé veřejně upozornil na machinace při privatizaci státních podílů. Okamžitě tehdy přišel o místo, nicméně soudní spor s FNM o rok později vyhrál. Dále působil 8 let v Komisi pro cenné papíry, kde přispěl k navrácení několika stovek miliónů Kč vytunelovaných z fondů kolektivního investování.

V letech 2008 až 2010 studoval manažerský program zaměřený na oblast veřejné správy při Nottingham Trent University, v dizertační práci se mj. věnoval problematice pro klienty nevýhodného rozdělování zisků penzijních fondů. Pracoval rovněž jako finanční expert pro Světovou banku.

V roce 2010 se stal Libor Michálek ředitelem Státního fondu životního prostředí (SFŽP), kde čelil korupčnímu nátlaku v tzv. kauze Drobil resp. Knetig. Pořídil nahrávky a zabránil realizaci transakcí, které měly dle tvrzení exporadce ministra sloužit k černému financování politické strany, což ho stálo místo v SFŽP. Mediální zájem o SFŽP přispěl k úspoře téměř 250 mil. Kč na „běžných výdajích“ v roce 2011.

V roce 2011 získal Libor Michálek cenu Nadačního fondu proti korupci a cenu Charty 77 Františka Kriegla. V roce 2012 byl zvolen do Senátu Parlamentu České republiky, kde je statisticky sedmý nejaktivnější senátor.
